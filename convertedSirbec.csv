category,name,nameEN,description,descriptionEN,hours,manager,website,email,phone,fax,weeklyClosing,services,ticketCost,ticketEmail,ticketPhone,ticketHours,ticketReductions,addressStreet,addressLocation,addressCap,addressMunicipalities,addressProvince,addressRegion,addressText,latitude,longitude,photo,accessibility,visibleCopy,sponsor,hidden,unreachable
art,Statuetta fittile di vignaiolo,,"Il raffinato manufatto fittile rappresenta una scena di vita quotidiana: un vignaiolo a figura intera reso realisticamente con abbigliamento roncola in una mano e un grappolo d'uva nell'altra. Rinvenuto nel 1978, proviene da una tomba della necropoli di Gropello Cairoli in località Marone, area che ha restituito numerose testimonianze. In Lomellina nei corredi funebri di tombe di età romana, accanto a manufatti d'uso corrente si rinvengono varie tipologie di statuette: generalmente personaggi di genere a figura intera, raro il busto, intenti nelle occupazioni quotidiane o figure divine o mitologiche o animali. Non è sempre chiaro il significato di tali manufatti all'interno della tomba, sicuramente costituivano per il defunto un legame simbolico con il mondo terreno in riferimento alla vita quotidiana o ai culti praticati. Le terrecotte figurate realizzata a stampo, da matrice bivalve, con ritocchi a stecca, sono peculiari della Lomellina, con limitata diffusione in Piemonte, nel Verbano e nel Canton Ticino. Il ristretto ambito di diffusione fa presumere l'esistenza di centri di produzione locale, attivi tra l'età augustea e la metà del I sec. d.C.",,,,,,,,,,,,,,,,,27029,Vigevano,PV,,"Castello Visconteo Sforzesco, Piazza Ducale 20; Corso della Repubblica 27029 PV",,,http://www.bellalombardia.regione.lombardia.it/LBL/medium/RA-PV300-00006-IMG-0000091411.jpg,,SIRBEC,,,
art,Collezione del Museo Archeologico San Lorenzo,,"La collezione del Museo Archeologico San Lorenzo è composta da una ricchissima varietà di materiali provenienti in massima parte dalla città di Cremona e risalenti all'età romana. Il primo nucleo comincia a formarsi già nell'Ottocento, grazie a scavi o ritrovamenti casuali. Prima dell'apertura del Museo, la collezione era ospitata al piano terreno del Museo Civico ""Ala Ponzone"", allestito nella prestigiosa sede di palazzo Affaitati. Nel 1993, i locali, i cui muri sono intaccati da una grave umidità, vengono sgomberati per una ristrutturazione che dovrebbe essere a breve termine. Ma un progetto più ambizioso ha già preso piede: recuperare la splendida basilica romanica di San Lorenzo, che versa in condizioni di grave degrado, e costituire un museo archeologico interamente dedicato alla città. Il progetto sarà portato a compimento nel 2009. Nel nuovo museo, accanto ai reperti di più antica acquisizione, vengono esposti per la prima volta anche i materiali emersi dagli scavi di piazza Marconi, che arricchiscono il patrimonio della collezione con una quantità eccezionale di reperti unici e preziosi.",,,,,,,,,,,,,,,,,26100,Cremona,CR,,"Via S. Lorenzo, 4 26100 CR",,,http://www.bellalombardia.regione.lombardia.it/LBL/medium/COL-COL-CR210-0000002-IMG-0000001927.jpg,,SIRBEC,,,
art,La Dogana,,"Intorno al 1824 Friedrich Lose elaborò per l'editore milanese Francesco Bernucca il volume ""Viaggio pittorico e storico al Monte Spluga"", il museo di Campodolcino espone la rara e raffinata serie di stampe che componeva l'album. Le 16 tavole presentano vedute dell'itinerario della via dello Spluga, lungo la strada carrozzabile voluta dal governo austriaco inaugurata nel 1822. Il ""viaggio pittorico"" o ""viaggio pittoresco"" era un tipo di pubblicazione molto diffuso nella prima metà dell'Ottocento, a metà strada tra la guida turistica e il libro d'arte. I volumi erano costituiti da numerose tavole incise accompagnate da un commento descrittivo, le immagini illustravano vedute e panorami del percorso.",,,,,,,,,,,,,,,,,23021,Campodolcino,SO,,"Piazza S. Antonio, 15 23021 SO",,,http://www.bellalombardia.regione.lombardia.it/LBL/medium/S-SO100-00007-IMG-0000152047.jpg,,SIRBEC,,,
art,,,"Questo splendido tappeto presenta il tradizionale impianto a medaglione con quattro motivi angolari posti su un campo a fondo blu scuro. Il medaglione ha sedici punte con pendenti, è a fondo rosso con una complessa decorazione a uccelli e fasce di nubi, un motivo curvilineo di origine cinese, collegati da una fitta grata fiorita. Al centro del medaglione si trova una iscrizione: ""Per le fatiche di Ghyas el Din Jami quest'opera rinomata fu condotta a sì splendido compimento nell'anno 949"". Il 949, Anno dell'Egira, corrisponde al 1542-1543 d.C.. Nel campo blu sono raffigurate varie scene di caccia, uomini a cavallo con l'arco, animali selvatici e fantastici, uccelli. Si tratta della rappresentazione simbolica del giardino dell'Eden: gli animali in lotta rappresentano l'eterno combattimento tra vizio e virtù, i principi a caccia alludono invece alla ricerca di un'elevazione spirituale. Il tappeto è costituito da vari frammenti ricomposti e le parti mancanti sono state tessute a punto arazzo. Un frammento della bordura è stato recentemente donato da un generoso collezionista, Alessandro Bruschettini, e, dopo il restauro, è tornato a far parte del tappeto.",,,,,,,,,,,,,,,,,20121,Milano,MI,,"Via Manzoni, 12 20121 MI",,,http://www.bellalombardia.regione.lombardia.it/LBL/medium/OA-RL480-00045-IMG-0000477436.jpg,,SIRBEC,,,
art,L'urto,,"L'opera pittorica, realizzata da Emilio Vedova nel 1950, è caratterizzata da forme geometriche (triangoli, rettangoli, semicerchi, poligoni irregolari) e da una cromia fredda e piatta (grigio, nero, bianco). Questa è ascrivibile all'Astrattismo ed al Concretismo italiano, che riscosse un buon successo di critica e di pubblico in tutta Europa. In particolare quest'opera afferisce ed è rappresentativa della serie denominata delle ""Geometrie nere"", realizzata tra il 1946 e il 1950. Il dipinto, infatti, tratta il tema della violenza, evidente richiamo alla drammaticità del periodo bellico appena concluso. Grazie alla costruzione astratta di figure disposte in modo vorticoso intorno ad assi obliqui, il tema della Grande Guerra diviene ancor più vorticosamente e astrattamente raccontato. L'opera acquista, dunque, una forte valenza di denuncia politica dal forte impatto sociale. Il dipinto dimostra il forte impegno contro la guerra e la dittatura profuso da Vedova che, insieme ad altri numerosi artisti italiani, aveva combattuto per la liberazione della patria successivamente riunendosi sotto il nome di Fronte Nuovo delle Arti. Fu questo un impegno costante per Vedova che certamente costituisce un maestro indiscusso della pittura informale europea.",,,,,,,,,,,,,,,,,21013,Gallarate,VA,,"Via De Magri, 1 21013 VA",,,http://www.bellalombardia.regione.lombardia.it/LBL/medium/OA-A0020-00018-IMG-0000479358.jpg,,SIRBEC,,,
art,Le Muse,,"Nel 1997 nel corso di lavori di restauro al castello viene scoperto un ciclo affrescato di notevole qualità attribuito a Bartolomeo Suardi detto il Bramantino, uno dei pittori più raffinati del XVI secolo. Gli affreschi frammentari raffigurano le nove Muse, delle quali solo due quasi totalmente integre: Erato, musa della lirica amorosa, con compasso nella mano destra, uno strumento musicale a corde nella sinistra e ai piedi tavole con figure geometriche; Urania, musa dell'astronomia, con ghirlanda di stelle sul capo, volge lo sguardo al cielo che indica la mano destra, mentre nella sinistra tiene la sfera armillare. Le Muse, sedute in trono, sono inserite a circa due metri d'altezza in un colto impianto architettonico trompe l'oeil con suggestive inquadrature, il nome iscritto sopra il capo e, dove sopravvive, un verso celebrativo sulla trabeazione. Difficile l'identificazione del committente, forse il conte di Ligny cui fu affidato il feudo di Voghera tra il 1499 e il 1503, alla caduta del ducato sforzesco e che ebbe documentati rapporti di committenza artistica con Bramantino,",,,,,,,,,,,,,,,,,27058,Voghera,PV,,Piazza Castello 27058 PV,,,http://www.bellalombardia.regione.lombardia.it/LBL/medium/OA-PV300-00025-IMG-0000476610.jpg,,SIRBEC,,,
art,Eracle e figure di divinità,,"L'altare dipinto è una delle rarissime testimonianze di pittura romana di Milano, consistenti per lo più in piccoli frammenti parietali di dimore private. In muratura ricoperta di intonaco dipinto, esso fu rinvenuto in via Circo nel 1925, rappresenta un raro esemplare databile tra la fine del I sec. d.C e gli inizi del II sec. d.C. Sulle pareti intonacate dell'ara parallelepipeda si stagliano le quattro figure incorniciate da larghe fasce rosse ed ornate da festoni vegetali in corrispondenza degli angoli superiori. Sui lati corti sono rappresentate la dea Fortuna/Abundantia e una Vittoria Alata, sui lati lunghi figurano Cerere/Terra, raffigurata semidistesa, ed Ercole. Esso era verosimilmente adibito a uso privato, come suggeriscono i soggetti rappresentati che sono tipici dei larari, tempietti collocati nelle abitazioni private, e vanno interpretati come messaggio di buon augurio, secondo un linguaggio simbolico molto diffuso a partire dall'età augustea (27 a.C.-14 d.C.). Le immagini delle tre dee sono particolarmente riprodotte sulle effigi monetali, mentre Ercole è uno degli dei più popolari del mondo romano, spesso onorato nei larari familiari. La buona qualità della pittura, così come la scelta di soggetti colti, rispecchia la raffinatezza e la cultura del committente del monumento, forse il proprietario di una delle ricche abitazioni che caratterizzano, tra il I e il III secolo d.C., il quartiere occidentale della città antica. L'altare potrebbe aver fatto parte dell'arredo di una ""domus"", ma, considerate le dimensioni, è anche possibile che fosse collocato nella sede di un ""collegium"" o corporazione di artigiani o commercianti.",,,,,,,,,,,,,,,,,20123,Milano,MI,,"Corso Magenta, 15 20123 MI",,,http://www.bellalombardia.regione.lombardia.it/LBL/medium/RA-G0380-00029-IMG-0000095414.jpg,,SIRBEC,,,
art,,,"Alle 8.30 del 24 maggio 2005, Angelo D'Arrigo sorvola per la prima volta l'Everest con questo deltaplano ad ala rigida. È il nuovo record di quota nella categoria volo a vela. Prodotto dalla società italiana Icaro 2000, è dotato di telaio in fibra di carbonio, velatura in fibra di poliestere e componentistica in ergal, lega in alluminio-zinco, per un peso di soli 34 chili.",,,,,,,,,,,,,,,,,20123,Milano,MI,,"Via San Vittore, 21 20123 MI",,,http://www.bellalombardia.regione.lombardia.it/LBL/medium/PST-ST120-00366-IMG-0000043833.jpg,,SIRBEC,,,
art,"San Cristoforo guada il fiume con Gesù Bambino sulle spalle, Sant'Antonio Abate",,"Nel pieno centro storico di Castiglione Olona, a poca distanza di Palazzo Branda, si ergono due veri ""colossi"", come vennero definiti nelle cronache dell'epoca, realizzati con la tecnica scultorea dell'altorilievo. Le due gigantesche figure, poste ai lati del portale d'ingresso della cappella, raffigurano i Santi Antonio abate e Cristoforo e furono realizzate in pietra arenaria da anonimi artisti lombardi, poi chiamati dalla critica ""Maestri caronesi"". Tra gli scultori eletti dal cardinale Branda Castiglioni per condurre il suo progetto di rinnovamento culturale del borgo castiglionese, essi seppero coniugare il repertorio decorativo nord-italico con i nuovi modelli di classicità e monumentalità, importati dal cardinale attraverso l'arrivo nel borgo di artisti e maestranze toscane.",,,,,,,,,,,,,,,,,,Castiglione Olona,VA,,Piazza Garibaldi  VA,,,http://www.bellalombardia.regione.lombardia.it/LBL/medium/OA-3o210-01324-IMG-0000479110.jpg,,SIRBEC,,,
art,,,"Le due lampade ad arco conservate entro una bacheca furono prodotte dalla ditta Siemens & Halske di Berlino nel 1892 quella posta in verticale, dalla Siemens - Schukertwerke G.m.b.H. nel 1903 la grande sfera in vetro. Il primo manufatto proviene dalla Collezione Enel S.p.A. che nel 1999 lo cede al museo pavese con un contratto di comodato, mentre il secondo viene donato nel 2007 dalla Siemens (Collezione dell'Università di Pavia). Ciascuna delle due lampade costituisce un pezzo di eccezionale importanza in quanto rappresenta ciò che precede la lampadina. La lampada ad arco è un dispositivo di illuminazione basato sull'emissione luminosa di un arco voltaico. Si può considerare una particolare forma della lampada a scarica in aria atmosferica, dove in questo caso avviene una vera e propria scarica elettrica. Il primo esperimento di illuminazione elettrica pubblica, giudicato all'epoca un evento eccezionale, avviene nel 1877 in piazza Duomo a Milano, in realtà la tecnologia della lampada ad arco è sperimentata già dal 1853. Milano è quindi la prima città in Europa a disporre di un servizio di illuminazione elettrica regolarmente organizzato.",,,,,,,,,,,,,,,,,27100,Pavia,PV,,"Via Ferrata, 3 27100 PV",,,http://www.bellalombardia.regione.lombardia.it/LBL/medium/PST-PV300-00005-IMG-0000043713.jpg,,SIRBEC,,,
art,Bambina con fiori,,"Il dipinto a olio 'Bambina con fiori' di Giacomo Balla è uno degli esempi più interessanti del periodo prefuturista dell'autore. La sua attività presso lo studio del pittore e fotografo Pietro Paolo Bertieri, assieme all'esperienza parigina tra l'autunno del 1900 e la primavera del 1901, lo portano a soluzioni luministiche e cromatiche inedite che qui si intrecciano con una composizione particolare: la bambina (forse si tratta della figlia Luce) calamita lo sguardo dell'osservatore e le sue forme tessono una trama di colore con l'ambiente circostante. L'atmosfera è mobile. Balla si concentra sul viso e sul fascio di fiori che la protagonista tiene in mano, mentre ci accorgiamo che i piedi sono tagliati. In quest'opera sembra che il soggetto desideri liberarsi dalla sua natura bidimensionale per fondersi con lo spazio reale. Questa tela è dunque una testimonianza importante per la conoscenza dell'autore, che nel giro di pochi anni verrà consacrato come uno degli esponenti principali del Futurismo.",,,,,,,,,,,,,,,,,21100,Varese,VA,,"Via Cola di Rienzo, 42 21100 VA",,,http://www.bellalombardia.regione.lombardia.it/LBL/medium/OA-1o040-00020-IMG-0000478911.jpg,,SIRBEC,,,
art,,,"Per secoli produrre semilavorati metallici ha significato trasformare il materiale fuso in barre o piastre, farle raffreddare, spostarle, riscaldarle e dar loro la forma finale. Pochi chili di prodotto al giorno a fronte di un grande dispendio di tempo, spazio, acqua ed energia. Nel 1948 Ilario Properzi brevetta il Continuus Properzi, un sistema capace di produrre chili di filo, con una sola macchina e in pochi minuti, a partire dal metallo fuso. Il sistema dà vita a un prodotto innovativo e fondamentale per trasportare energia elettrica, tanto che il filo di alluminio diventa per tutti il ""Properzi rod"".",,,,,,,,,,,,,,,,,20123,Milano,MI,,"Via San Vittore, 21 20123 MI",,,http://www.bellalombardia.regione.lombardia.it/LBL/medium/PST-ST080-00032-IMG-0000043734.jpg,,SIRBEC,,,
art,"San Simonino da Trento, Sant'Antonio abate, Sant'Antonio di Padova, Madonna con Bambino e san Girolamo",,"La decorazione, interessata da ampie lacune, presenta una serie di immagini votive. A sinistra, in alto, troviamo l'effige di S. Simonino da Trento, il fanciullo di due anni ucciso nel 1475 a Trento e per il quale furono accusati ingiustamente un gruppo di ebrei considerati rei di un terribile rito sacrificale. In basso, entro nicchie, sono dipinti S. Antonio abate e S. Antonio di Padova, entrambi riconoscibili per la veste e per i tratti fisiognomici. A destra, due arcate aperte su un paesaggio, accolgono una Madonna, frammento, come suggerisce la sottostante sinopia, di una Madonna in trono con Gesù Bambino e di un S. Gerolamo. L'affresco è tra le poche testimonianze della fase decorativa della chiesa precedente l'intervento di Romanino, attivo sulle pareti del presbiterio. Databili negli anni a cavallo fra il XV e il XVI secolo, rivelano analogie tecniche e stilistiche con dipinti murali presenti in Valle Camonica e riconducibili alla bottega di Giovanni Pietro da Cemmo. Di particolare interesse è l'immagine frammentaria della Madonna in adorazione, di cui si è potuto recuperare la sinopia sottostante. Da essa emergono le tracce dell'attività progettuale del pittore, che prevedeva il Bambino sulla destra e la Madonna inginocchiata rivolta sempre a destra, quindi con una soluzione poi ribaltata nell'opera finale.",,,,,,,,,,,,,,,,,25043,Breno,BS,,Piazza S. Antonio 25043 BS,,,http://www.bellalombardia.regione.lombardia.it/LBL/medium/OA-BS230-00551-IMG-0000477944.jpg,,SIRBEC,,,
art,guerriero,,"L'oggetto, dalle forme antropomorfe, raffigura un guerriero con il volto dipinto, indossa un copricapo e una veste elaborata (uncu). Come accade spesso per gli oggetti rituali nel mondo andino, il vaso in terracotta possiede un gemello, conservato anch'esso presso il Museo delle Culture. L'opera appartiene alla cultura Huari, fiorita sulle Ande tra il VI e il XIII secolo. Il manufatto proviene dalla collezione di Federico Balzarotti donata al Comune di Milano nel 2002.",,,,,,,,,,,,,,,,,20121,Milano,MI,,"Via Tortona, 56 20121 MI",,,http://www.bellalombardia.regione.lombardia.it/LBL/medium/OA-6C040-02608-IMG-0000477339.jpg,,SIRBEC,,,
art,,,"Il Macchi MC 205 Veltro entra in servizio nel 1943 ed è considerato uno degli aerei della Seconda Guerra Mondiale più belli e maneggevoli. È equipaggiato con un motore da 1475 cavalli, armato con due mitragliatrici e due cannoni. Il nome Veltro ricorda il celebre cane da caccia che salverà l'Italia citato da Dante nella Divina Commedia. Il motto ""Incocca, tende, scaglia"" sulla fusoliera è ancora oggi utilizzato dalla Prima Brigata Aerea Operazioni Speciali.",,,,,,,,,,,,,,,,,20123,Milano,MI,,"Via San Vittore, 21 20123 MI",,,http://www.bellalombardia.regione.lombardia.it/LBL/medium/PST-ST120-00371-IMG-0000043769.jpg,,SIRBEC,,,
art,Pescarenico,,"Il borgo di Pescarenico viene qui rappresentato nel suo aspetto caratteristico, con le case affacciate sull'Adda, poche figure sulla riva ed una barca in primo piano, a sinistra. Il confronto con le parole di Alessandro Manzoni nel IV capitolo de ""I Promessi Sposi"", testimonia l'efficacia della rappresentazione: ""E' Pescarenico una terricciola sulla riva sinistra dell'Adda, o vogliam dire del lago, poco discosto dal ponte: un gruppetto di case, abitate la più parte da pescatori, e addobbate qua e là di tramagli e di reti tese ad asciugare..."". Autore del dipinto è il pittore lecchese Giovanni Battista Todeschini (1857-1938), nipote dell'abate Antonio Stoppani, che rappresenta Pescarenico con una veduta tuttora attuale. L'opera è esposta in una sala del Museo Manzoniano appositamente dedicata a Pescarenico: uno dei più famosi luoghi manzoniani, nonché l'unico ad essere descritto espressamente nel celebre romanzo.",,,,,,,,,,,,,,,,,23900,Lecco,LC,,"Via Don Guanella, 1 23900 LC",,,http://www.bellalombardia.regione.lombardia.it/LBL/medium/OA-G1050-00794-IMG-0000474797.jpg,,SIRBEC,,,
art,Natura morta con palla,,"Una scatola di legno, addossata ad una parete, occupa gran parte della composizione; al suo interno si trovano alcuni oggetti sospesi: una palla, un regolo e una forma sferica che ricorda un astrolabio. La ""Natura morta con palla"" appartiene ad un insieme di diciannove opere realizzate da Morandi tra 1918 e 1919, quando l'autore aderisce alla pittura ""Metafisica"". Di proprietà del fratello Raffaello Franche, il dipinto viene esposto per la prima volta alla Quadriennale di Roma del 1939; successivamente transita nelle collezioni Valdameri e Frua De Angeli prima di entrare nella raccolta Jucker, acquistata dal Comune di Milano.",,,,,,,,,,,,,,,,,20121,Milano,MI,,Piazza Duomo 20121 MI,,,http://www.bellalombardia.regione.lombardia.it/LBL/medium/OA-RL480-00085-IMG-0000479779.jpg,,SIRBEC,,,
art,,,,,,,,,,,,,,,,,,,,26029,Soncino,CR,,"Via Lanfranco, 8 26029 CR",,,http://www.bellalombardia.regione.lombardia.it/LBL/medium/BDM-CR240-00003-IMG-0000088979.jpg,,SIRBEC,,,
art,Raccolte di Palazzo Vertemate Franchi,,"Palazzo Vertemate risale alla seconda metà del XVI secolo, con le sue decorazioni ad affresco, le ricche boiseries e i soffitti intagliati completati entro il primo decennio del Seicento. Dimora sontuosa, nel tempo ha perso quasi tutti gli arredi originali, con l'eccezione di alcuni ritratti di famiglia. Letti a baldacchino, tavoli, lampade, busti in marmo, sculture, tappeti, mappamondi, la riproduzione in scala di un galeone e numerose tele a olio sono solo alcune fra le molte opere che oggi si possono ammirare. Si tratta di oggetti d'epoca acquistati sul mercato antiquario dai coniugi Brianzi e dai successivi proprietari, che nel Novecento hanno riportato la villa all'antico splendore.",,,,,,,,,,,,,,,,,23020,Piuro,SO,,"Via Cortinaccio, 1 23020 SO",,,http://www.bellalombardia.regione.lombardia.it/LBL/medium/COL-COL-SO020-0000002-IMG-0000001901.jpg,,SIRBEC,,,
art,Motivi decorativi a volute e rosoncini,,"Presso il Museo del Tesoro di S. Lorenzo è conservato un bel calice d'argento filigranato proveniente dalla chiesa di S. Maria di Borgonuovo, antico quartiere di Chiavenna. Grazie ad un'iscrizione incisa sotto il piede sappiamo che l'opera fu commissionata da Carlo Crollalanza ed eseguita dall'orafo Giuseppe Garotti nel 1690. Si tratta di un prezioso manufatto messo in relazione con i cosiddetti ""tesori degli emigranti"", oggetti liturgici donati alle chiese dei borghi d'origine con il contributo di emigranti della Valchiavenna che nei secoli passati andarono a cercare fortuna in città lontane come Venezia.",,,,,,,,,,,,,,,,,23022,Chiavenna,SO,,"Piazza don Pietro Bormetti, 3 23022 SO",,,http://www.bellalombardia.regione.lombardia.it/LBL/medium/OA-SO070-00017-IMG-0000478039.jpg,,SIRBEC,,,
art,Collezione privata Luigi e Piero Lechi,,"La collezione appartenuta ai Conti Luigi e Piero Lechi si compone di circa 360 opere suddivise tra dipinti databili tra la fine del XV secolo e la prima metà di XVIII e disegni e incisioni dal XVI al XVIII secolo. I soggetti dei dipinti annoverano autentici capolavori di ambito lombardo e non, riconducibili a soggetti mitologici, religiosi, allegorie, ritratti, quadri di genere, battaglie, paesaggi e nature morte. Degni di particolare nota sono i dipinti legati al tema della pittura ""della realtà"" e alla ritrattistica di ambito lombardo, soprattutto bresciano.",,,,,,,,,,,,,,,,,25018,Montichiari,BS,,"Via Martiri della Libertà, 33 25018 BS",,,http://www.bellalombardia.regione.lombardia.it/LBL/medium/COL-COL-LMD30-0000001-IMG-0000001716.jpg,,SIRBEC,,,
art,Elasticità,,"La scelta del titolo ""Elasticità"" per una scena di un cavallo al galoppo, sullo sfondo di un paesaggio urbano, è rivelatrice del nuovo interesse di Umberto Boccioni per le proprietà della materia, in particolare per la capacità elastica degli oggetti e dei muscoli, anticipando quella interpretazione del moto che è propria dei dinamismi scultorei. Come rivela un passaggio del testo ""Pittura Scultura Futuriste"", scritto da Boccioni nel 1914, l'elasticità è uno degli aspetti della ""legge di moto che caratterizza il corpo: l'oggetto porta in sé strettamente legati alla propria sostanza organica... i suoi caratteri generali: porosità, impermeabilità, rigidità, elasticità, ecc."". Finché Boccioni fu in vita il dipinto fu inviato alle mostre di maggior rilievo e fu tra i più riprodotti. La storia collezionistica dell'opera è nota: essa passa dalla collezione Marinetti a quella dei coniugi Magda e Riccardo Jucker negli anni quaranta , seguendone le vicissitudini sino al definitivo ingresso, nel 1992, nelle Civiche Raccolte.",,,,,,,,,,,,,,,,,20121,Milano,MI,,Piazza Duomo 20121 MI,,,http://www.bellalombardia.regione.lombardia.it/LBL/medium/OA-RL480-00084-IMG-0000479778.jpg,,SIRBEC,,,
art,testa umana e testa leonina,,"Collocato nella prima sala del Museo, in funzione di scenografico accesso alle collezioni, il grande arco costituisce l'unica parte superstite della fronte esterna della Posterla Fabbrica o dei Fabbri, uno degli ingressi secondari, nella cerchia delle mura comunali di Milano, edificate a partire dal 1171. L'arcata, a tutto sesto, presenta scolpite all'imposta dell'arco due protomi leonine: una maschile barbuta e l'altra leonina. Le due protomi, oltre ad una funzione decorativa, probabilmente svolgevano una funzione apotropaica, proteggendo il varco dai nemici invisibili e dalle oscure forze del male, secondo una consuetudine dell'epoca. Lo studio dei due elementi induce a datare la porta ai primi decenni del Duecento. Il nome dell'edificio, cui apparteneva l'arco, deriva da quello del borgo extramurale che lo fronteggiava, dove si concentravano le officine addette alla lavorazione dei metalli. La porta viene demolita nel 1900.",,,,,,,,,,,,,,,,,20121,Milano,MI,,Piazza Castello 20121 MI,,,http://www.bellalombardia.regione.lombardia.it/LBL/medium/OA-RL480-00007-IMG-0000477472.jpg,,SIRBEC,,,
art,Le due madri,,"Insieme con ""Maternità"" di Gaetano Previati, è la prima opera realizzata con tecnica divisionista ad essere esposta alla Triennale milanese del 1891. Il soggetto è tra i più diffusi nella pittura e nella letteratura di fine secolo: il tema della glorificazione della madre. Nel dipinto il pittore mostra la commovente corrispondenza di affetti tra l'amore umano e quello animale. L'intimità della stalla, spoglia e avvolta dal sonno, è resa attraverso una luce calda e avvolgente e un forte naturalismo.",,,,,,,,,,,,,,,,,20121,Milano,MI,,"Via Palestro, 16 20121 MI",,,http://www.bellalombardia.regione.lombardia.it/LBL/medium/OA-2d050-00111-IMG-0000477307.jpg,,SIRBEC,,,
art,Chiavenna,,"Intorno al 1824 Friedrich Lose elaborò per l'editore milanese Francesco Bernucca il volume ""Viaggio pittorico e storico al Monte Spluga"", il museo di Campodolcino espone la rara e raffinata serie di stampe che componeva l'album. Le 16 tavole presentano vedute dell'itinerario della via dello Spluga, lungo la strada carrozzabile voluta dal governo austriaco inaugurata nel 1822. Il ""viaggio pittorico"" o ""viaggio pittoresco"" era un tipo di pubblicazione molto diffuso nella prima metà dell'Ottocento, a metà strada tra la guida turistica e il libro d'arte. I volumi erano costituiti da numerose tavole incise accompagnate da un commento descrittivo, le immagini illustravano vedute e panorami del percorso.",,,,,,,,,,,,,,,,,23021,Campodolcino,SO,,"Piazza S. Antonio, 15 23021 SO",,,http://www.bellalombardia.regione.lombardia.it/LBL/medium/S-SO100-00001-IMG-0000152041.jpg,,SIRBEC,,,
art,Collezione della Sezione di Fisica del Museo per la Storia dell'Università,,"Il Gabinetto di Fisica dell'Ateneo pavese che risale al 1771, alla riforma degli studi voluta dall'Imperatrice Maria Teresa d'Austria e continuata dal figlio Giuseppe II, venne notevolmente implementato, al suo arrivo a Pavia nel 1778, da Alessandro Volta con numerosi strumenti acquistati durante viaggi in Europa e con molti altri da lui stesso ideati per attività di ricerca e anche per esperienze pubbliche. La sezione di Fisica, articolata in due ambienti, prende le mosse dal Gabinetto voltiano, ricostruito idealmente con la mobilia originale dell'illustre fisico, sulla quale sono esposti, in ordine cronologico, le sue preziose invenzioni e strumenti, non di sua ideazione, ma da lui utilizzati per lo studio e la didattica. Nella sala dell'Ottocento sono raccolti dispositivi inventati o utilizzati dai suoi successori alla cattedra Fisica, tra questi Giuseppe Belli e Giovanni Cantoni.",,,,,,,,,,,,,,,,,27100,Pavia,PV,,"Corso Strada Nuova, 65 27100 PV",,,http://www.bellalombardia.regione.lombardia.it/LBL/medium/COL-COL-LMD20-0000015-IMG-0000001826.jpg,,SIRBEC,,,
art,Scena campestre con figure,,"Il Virginale, come il clavicembalo, è uno strumento a tastiera a corde pizzicate. Questo esemplare appartiene alla tipologia ""mother and child"" per il fatto che un virginale ne contiene all'interno uno più piccolo il quale, avendo le corde lunghe la metà rispetto allo strumento maggiore, suona un'ottava sopra. I due virginali potevano essere suonati separatamente o contemporaneamente da due musicisti o da un solo musicista, sovrapponendo le due tastiere. E' l'unico virginale doppio conservatosi che abbia lo strumento figlio incorporato a destra. Da notare anche la bellissima pittura del coperchio attribuita a Louis de Caulery e il rivestimento con carte decorate, ancora originali. L'ottimo stato di conservazione dei materiali ne fa un capolavoro noto in tutto il mondo.",,,,,,,,,,,,,,,,,20121,Milano,MI,,Piazza Castello 20121 MI,,,http://www.bellalombardia.regione.lombardia.it/LBL/medium/OA-2L010-00224-IMG-0000493965.jpg,,SIRBEC,,,
art,Ritratto di un conte Martinengo,,"L'assenza dei margini d'inchiodatura della prima tela lascia presupporre un'inquadratura originaria più ampia, che quantomeno doveva includere la mano sinistra dell'effigiato, oggi tagliata. L'identificazione del ritratto con un membro della famiglia Martinengo si deduce ipoteticamente dalla provenienza Salvadego dell'opera, la cui casata entrò in possesso nel 1861 del grande palazzo cittadino dei Martinengo del ramo ""di Padernello"", nonché dell'omonimo castello nella bassa pianura bresciana. Un'occasionale riflettografia ha segnalato l'assenza di disegno preparatorio sul volto del giovane, a conferma del ""modus operandi"" del maestro bresciano. Già attribuito a Girolamo Romanino, la critica è oggi concorde nel restituire l'opera al Moretto, anche sulla scorta del confronto con alcuni ritratti del quinto decennio del Cinquecento, tra cui quello di Federico Martinengo presso il Museo civico di Abano Terme, e la Dama in bianco della National Gallery di Washington. L'opera è stata acquistata da Luigi Lechi nel 1974.",,,,,,,,,,,,,,,,,25018,Montichiari,BS,,"Via Martiri della Libertà, 33 25018 BS",,,http://www.bellalombardia.regione.lombardia.it/LBL/medium/OA-BS370-00088-IMG-0000479785.jpg,,SIRBEC,,,
art,,,,,,,,,,,,,,,,,,,,26033,Pescarolo ed Uniti,CR,,"Via Mazzini, 73 26033 CR",,,http://www.bellalombardia.regione.lombardia.it/LBL/medium/BDM-Z0060-00602-IMG-0000088975.jpg,,SIRBEC,,,
art,Storie della Vergine e dell'infanzia di Cristo,,"La chiesa di Santa Maria Foris Portas ospita, nella zona presbiteriale e absidale, un importante ciclo di affreschi alto-medievali riscoperti nel 1944 e ancora avvolti nel mistero. La loro datazione, infatti, malgrado certamente eseguiti entro l'anno 948, come indicato da iscrizioni ritrovate sotto a un'intonacatura del XV secolo, è controversa. Le ipotesi avanzate oscillano tra la fine del VI e la prima metà del X seclo, con una recente preferenza per la seconda ipotesi. Anche l'origine delle maestranze è una questione dibattuta, sebbene gli studiosi siano concordi a intravvedere una loro provenienza orientale, con un'accentuazione dell'area bizantina. Più volte oggetto di restauri conservativi e di esami scientifici, l'insieme delle pitture consta di due nuclei tematici che comprendono episodi tratti dalla vita della Vergine e dall'infanzia di Cristo, attorno ai quali si dipanano elementi di carattere decorativo e simbolico.Il valore di queste testimonianze ha contribuito nel 2011 all'inserimento del sito di Castelseprio nel patrimonio Mondiale dell'UNESCO.",,,,,,,,,,,,,,,,,21050,Castelseprio,VA,,Castelseprio 21050 VA,,,http://www.bellalombardia.regione.lombardia.it/LBL/medium/OA-4y090-00009-IMG-0000478973.jpg,,SIRBEC,,,
art,Camera delle Imprese,,"Proseguendo il percorso di visita a Palazzo Te, dalla Camera di Ovidio si accede alla Camera della Imprese. Sempre ideata da Giulio Romano, l'ambiente prende il nome dal soggetto principale del fregio: un'antologia di quindici imprese appartenenti a Federico II Gonzaga e alla sua famiglia. Al bisnonno Ludovico II, nel caso degli emblemi del guanto e della torre, e al padre Francesco II relativamente alle divise del crogiolo e della museruola. Le imprese personali di Federico, riprese con insistente frequenza anche in altre sale del palazzo, sono, per quanto concerne la sfera privata, la salamandra e il boschetto, mentre il Monte Olimpo si riferisce al versante ufficiale della sua vita. L'usanza di ricorrere alle imprese poteva essere tramandata di padre in figlio o donata a persone fidate e veniva utilizzata per esprimere, attraverso simboli e frasi, un desiderio, un proposito o un modo d'agire, oppure per riferirsi a vicende storiche o a segreti amorosi rappresentati in modo enigmatico. L'impresa non doveva mostrarsi nè troppo esplicita da essere intesa da tutti, né del tutto oscura. Figure di putti, che indossano perizomi di foglie e collane di viticci, si alternano ai cartigli con le imprese gonzaghesche. Nei quattro angoli della camera i putti sono raffigurati a coppie, abbracciati. Sotto appaiono una serie di maschere dalle smorfie irrispettose. Spicca al centro del fregio della parete Sud lo stemma delle quattro aquile della famiglia Gonzaga.",,,,,,,,,,,,,,,,,46100,Mantova,MN,,"Viale Te, 13 46100 MN",,,http://www.bellalombardia.regione.lombardia.it/LBL/medium/OA-MN020-00063-IMG-0000479561.jpg,,SIRBEC,,,
art,Lampdog,,"Opera realizzata in collaborazione con l'azienda di famiglia del collezionista ed imprenditore brianzolo Alberto Rossini, la Ranger Italiana S.p.A.: fu infatti presso le officine dell'industriale che nacquero nel 2000 i nove esemplari delle ""Lampdog"" ad opera dell'artista Dennis Hoppenheim. Quella dell'artista tedesco è di fatto una scultura realizzata con pochissima materia, che diventa quasi evanescente quando le luci all'interno della scultura vengono accese: la struttura dell'opera è costituita da un profilo metallico modellato a forma di cane, alto circa 2,50 metri, all'interno del quale sono disposte, in corrispondenza degli organi interni dell'animale, una serie di lampade di varie fogge e dimensioni. L'energia elettrica che percorre la scultura diventa qui metafora dell'energia mentale degli uomini, che danno vita e senso ad un mondo ormai in via di deterioramento; nello stesso tempo la sostituzione lampada-organo animale contribuisce a creare un'opera vagamente surreale, con una funzione ironica e per certi versi ludica.",,,,,,,,,,,,,,,,,20836,Briosco,MB,,"Via Col del Frejus, 3 20836 MB",,,http://www.bellalombardia.regione.lombardia.it/LBL/medium/OA-3o210-01256-IMG-0000475999.jpg,,SIRBEC,,,
art,"Resurrezione di Cristo, Annunciazione, Santi e apostoli, Dio Padre tra angeli",,"Esempio perfetto dello sfarzo cui tendeva la corte sforzesca nella seconda metà del Quattrocento, la 'Cappella Ducale' costituisce oggi una delle più ricche sale del Museo d'Arte Antica del Castello. La stanza, che originariamente costituiva un tutt'uno con l'attuale e attigua 'Sala Verde', fungeva oltre che da oratorio privato del duca anche da spazio semi-pubblico, all'interno del quale Galeazzo Maria Sforza poteva esibire la propria devozione di fronte a dignitari e ospiti della corte. Il complesso programma iconografico dipinto sulle pareti nel 1473, che celebra nello stesso spazio Dio Padre in gloria tra gli angeli e Cristo risorto racchiuso in una mandorla, fu probabilmente elaborato con la consulenza di un religioso, forse lo stesso confessore del duca. Incerta è la paternità del ciclo pittorico, assegnato dalla critica sulla base di fonti documentarie a tre artisti lombardi (Bonifacio Bembo, Giacomino Vismara e Stefano de' Fedeli) che probabilmente si associarono in consorzio per realizzare l'opera in tempi brevi e con costi relativamente bassi, come parrebbe confermato dallo scambio fra loro di cartoni e modelli che contribuisce a dare uniformità iconografica all'insieme.",,,,,,,,,,,,,,,,,20121,Milano,MI,,Piazza Castello 20121 MI,,,http://www.bellalombardia.regione.lombardia.it/LBL/medium/OA-3o210-01287-IMG-0000479492.jpg,,SIRBEC,,,
art,Natività di Gesù con San Sebastiano,,"In un angolo del bel chiostro rinascimentale di S. Antonio di Morbegno è affrescata la scena della ""Natività di Gesù con S. Sebastiano"". In primo piano è raffigurata Maria inginocchiata che guarda il Bambino nella mangiatoia, accudito da due angioletti; alle spalle della madre stanno i santi Sebastiano e Giuseppe, più dietro il bue e l'asino. L'opera è attribuita al pennello del bresciano Vincenzo de Barberis, attivo nell'attigua chiesa domenicana di S. Antonio dagli anni venti del Cinquecento, quando lavora con Bernardino Donati agli affreschi con ""Storie di Sant'Antonio Abate"" e probabilmente anche nella cappella intitolata a san Martino.",,,,,,,,,,,,,,,,,23017,Morbegno,SO,,Piazza S. Antonio 23017 SO,,,http://www.bellalombardia.regione.lombardia.it/LBL/medium/OA-1n150-02916-IMG-0000478069.jpg,,SIRBEC,,,
art,Noli me tangere,,"L'opera, che rappresenta un significativo esempio di pittura lombarda della fine del Cinquecento è attribuita a Giuseppe Nuvolone e costituisce la parte principale di un'opera più complessa che sarebbe stata tagliata prima di pervenire al Museo, e che oggi risulterebbe mutila della sua parte inferiore. La scena ha un taglio ravvicinato, con le figure ritratte in primo piano. La Maddalena, in veste rossa con ampie maniche panneggiate coperte da un velo che scopre i capelli rossi, è disposta sulla sinistra, leggermente genuflessa e con lo sguardo rivolto verso il Cristo risorto, esprimendo il suo stupore per l'accadimento e la sua venerazione per il Maestro. Il Cristo sulla destra è ritto in piedi, avvolto in una veste bianca coperta dal mantello azzurro, riprendendo le tonalità della bottega dei Nuvolone e la tradizione cromatica della simbologia sacro-agiografica.",,,,,,,,,,,,,,,,,21052,Busto Arsizio,VA,,"Piazza Vittorio Emanuele II, 2 21052 VA",,,http://www.bellalombardia.regione.lombardia.it/LBL/medium/OA-7x010-00020-IMG-0000478900.jpg,,SIRBEC,,,
art,Collezione dipinti Museo Morando Bolognini,,"Realizzato nei primi decenni del Novecento, il Museo apre al pubblico 24 saloni riccamente arredati secondo lo stile di ""Casa-Museo"", offrendo al visitatore la possibilità di rivivere antiche e suggestive atmosfere. Si possono ammirare i dipinti lungo tutto il percorso di visita, sonocirca un centinaio e coprono un vasto arco di tempo, dal 1500 al 1700, spesso incentrati sulla celebrazione della famiglia Bolognini. Al Museo si accede dall'atrio dell'ala di levante che introduce le sale di rappresentanza del Castello, caratterizzate da alti soffitti a volta, decori alle pareti e arredamento austero. Si passa poi alla Sala del ricevimento, un tempo destinata agli ospiti del castello, la Sala del Trono dove un'intera parete raffigura l'albero genealogico del casato, la Sala degli Antenati con i ritratti della famiglia, la biblioteca, la Sala del Polittico, la cappella privata, la Sala della tessitura e la cucina. Dell'importante collezione originaria, una prima parte venne donata nel 1865 al Comune di Milano per costituire il nucleo primitivo delle ""Raccolte civiche d'Arte del Castello Sforzesco"", mentre quanto rimaneva costituiva l'attuale Museo Morando Bolognini dal 1933.",,,,,,,,,,,,,,,,,26866,Sant'Angelo Lodigiano,LO,,"Piazza Bolognini, 2 26866 LO",,,http://www.bellalombardia.regione.lombardia.it/LBL/medium/COL-COL-T0010-0000008-IMG-0000001758.jpg,,SIRBEC,,,
art,"Cristo risorto, Profeti, Apostoli, Angeli, Incoronazione della Vergine",,"Donato dal vescovo Carlo Pallavicino (1456-1497) alla cattedrale di Lodi, questo straordinario capolavoro orafo poggia su un piede mistilineo con doppio gradino, il primo ritmato da mascheroni, il secondo con specchiature includenti scene smaltate della Passione di Cristo. Gli smalti proseguono verso il fusto (con Profeti e paesaggi), scorrendo sotto cornucopie d'argento dalle quali escono busti di angeli musicanti. Le facce del nodo esagonale ospitano riquadri con Profeti eseguiti a rilievo. Sul cornicione corrono sei putti a tutto tondo, con cornucopia conclusa da una sferetta di corallo e scudi rossi. Smaltate sono anche le sei volute che raccordano il fusto alla teca, dalle quali pendono festoni in argento e corallo. Il sotto-teca presenta sei scudi e dietro vi sono sei vescovi. Il tempietto esagonale reca aperture a tutto sesto delimitate da paraste su cui si stagliano le statuette a tutto tondo degli Apostoli, le altre sono sopra il cornicione. La cupola ha motivi vegetali sbalzati e la raffigurazione di santi e vescovi nei medaglioni, tra cui si riconosce San Bassiano. Nella lanterna è posta la rappresentazione dell'Incoronazione della Vergine e sul cupolino Cristo risorto, ornato di delfini, opera di rifacimento. Le statuette a tutto tondo d'argento con gli Apostoli, dall'acuto patetismo e dagli esiti spezzati e nervosi dei panneggi degli abiti, così come per i Profeti ad altorilievo, confermano l'orientamento verso i Mantegazza, mentre per gli smalti con la Passione di Cristo è visibile un'influenza di Giovan Pietro Birago della fase giovale rappresentata dai corali del duomo di Brescia. Gli smalti dei Profeti illustrano, invece, un orientamento padovano-ferrarese.",,,,,,,,,,,,,,,,,26900,Lodi,LO,,"Via Cavour, 31 26900 LO",,,http://www.bellalombardia.regione.lombardia.it/LBL/medium/OA-T0010-00241-IMG-0000475750.jpg,,SIRBEC,,,
art,,,,,,,,,,,,,,,,,,,,26013,Crema,CR,,"Piazzetta Winifred Terni De Gregory, 5 26013 CR",,,http://www.bellalombardia.regione.lombardia.it/LBL/medium/BDM-CR240-00007-IMG-0000088983.jpg,,SIRBEC,,,
art,Madonna annunciata,,"Il pregevole grande piatto 'da pompa', rientra nella tipologia di ceramiche da parata, eseguite nella seconda metà del XVII secolo dal Antonio Maria Cuzio, protonotario apostolico della Cattedrale di Pavia. Realizzato per essere donato a membri della famiglia o ad amici, il manufatto faceva parte della serie di oggetti realizzati dal Cuzio, con notevole capacità, per diletto. Il grande piatto istoriato, che reca graffito il nome Giovanni Brizio Cuzio, canonico della Cattedrale e fratello di Antonio Maria, è datato 25 marzo 1677. Al centro l'episodio dell'Annunciazione: l'Arcangelo Gabriele in piedi su una nuvola con un giglio in mano, sta scendendo dal cielo verso Maria, inginocchiata e con le mani al petto, in alto la colomba dello Spirito Santo con un fascio di luce che investe il capo della Vergine. Il piatto, con altri due simili, proviene della collezione di Camillo Brambilla, aristocratico pavese, esperto di storia antica, collezionista di numismatica e di ceramica, autore del libro ""Antonio Maria Cuzio e la ceramica in Pavia "" che nel 1891 cede la sua ricca raccolta al Civico Museo di Storia Patria.",,,,,,,,,,,,,,,,,27100,Pavia,PV,,"Castello Visconteo, Viale XI Febbraio, 35 27100 PV",,,http://www.bellalombardia.regione.lombardia.it/LBL/medium/OA-F0060-00116-IMG-0000476435.jpg,,SIRBEC,,,
art,Collezione di dipinti della Pinacoteca del Castello Sforzesco,,"Le collezioni della Pinacoteca si sono costituite dalla seconda metà dell'Ottocento grazie a numerosi lasciti e donazioni alla città di Milano da parte di illustri benefattori. La Pinacoteca, fin dalla sua inaugurazione nel 1900, ha contribuito all'accrescimento delle proprie raccolte con una politica di acquisti di opere significative e di pregio. Tra le acquisizioni storiche più importanti per la costituzione della raccolta si ricordano i legati Bolognini, Guasconi, Malachia de Cristoforis e Tanzi dell'Acqua. Tra gli acquisti, nel 1995, due vedute di Venezia di Canaletto. La Pinacoteca custodisce importanti cicli di affreschi provenienti da edifici della città oggetto di demolizione. La collezione comprende oggi oltre millecinquecento opere, prevalentemente di artisti lombardi, veneti e fiamminghi, dal XV al XVIII secolo. L'arte Italiana è rappresentata da opere di grandi Maestri come Filippo Lippi, Antonello da Messina, Andrea Mantegna, Correggio, Bronzino.",,,,,,,,,,,,,,,,,20121,Milano,MI,,Piazza Castello 20121 MI,,,http://www.bellalombardia.regione.lombardia.it/LBL/medium/COL-COL-RL480-0000006-IMG-0000001885.jpg,,SIRBEC,,,
art,Madonna con Bambino e Santi,,"Il grande impulso di rinnovamento che interessò Castiglione Olona nella prima metà del XV secolo, ad opera dello straordinario committente, il cardinale e umanista Branda Castiglioni, interessò non soltanto la pittura e l'architettura, ma anche la produzione scultorea. La lunetta posta sopra il portale centrale della Collegiata rappresenta in questo senso uno degli esiti più alti di tale esperienza di innovazione culturale, che portò alla creazione di un nuovo linguaggio artistico non più collegato al gusto tipicamente cortese del Gotico internazionale, ma aperto a nuove tendenze, spesso provenienti dalla tradizione centro-italica e, in particolare, dalla cultura toscana. L'opera fu realizzata da anonimi artisti lombardi, chiamati ""Maestri caronesi"", ed è datata 1428. Questa mostra come la nuova tendenza ponesse l'accento sulla consistenza plastica e chiaroscurale dei personaggi, più che sulla loro raffinatezza stilistica o preziosità.",,,,,,,,,,,,,,,,,,Castiglione Olona,VA,,Via Cardinal Branda  VA,,,http://www.bellalombardia.regione.lombardia.it/LBL/medium/OA-3o210-01323-IMG-0000479109.jpg,,SIRBEC,,,
art,Collezione del Museo Didattico della Seta di Como,,"L'esposizione del Museo didattico della seta illustra le diverse fasi della produzione e della lavorazione della seta, un'attività che da secoli costituisce la specificità produttiva del territorio di Como. Attraverso macchinari, strumenti di lavoro, campionari di tessuto giunti in museo dalle industrie seriche comasche si segue l'intera filiera della seta, dall'allevamento del bozzolo fino alla tintura e alla stampa del tessuto.",,,,,,,,,,,,,,,,,22100,Como,CO,,"Via Castelnuovo, 9 22100 CO",,,http://www.bellalombardia.regione.lombardia.it/LBL/medium/COL-COL-CO290-0000005-IMG-0000001873.jpg,,SIRBEC,,,
art,Pinacoteca del Seicento e Settecento,,"La sezione espone in modo permanente una selezione di 90, delle 300 opere, provenienti prevalentemente dal legato Malaspina e dalle raccolte di A.Brambilla e di G. Radlinski. Il percorso espositivo, basato sugli ambiti geografici, apre con grandi tele di Camillo Procaccini e Carlo Francesco Nuvolone in deposito dalla Pinacoteca di Brera. Il XVII secolo continua con Daniele Crespi, Francesco Cairo, il Morazzone, Van Kassel e Jacques Hupin, mentre il Settecento è testimoniato da veri capolavori: due straordinari bozzetti a monocromo del genovese Alessandro Magnasco, dalla 'Testa di vecchio' e 'Testa di orientale' di Giandomenico Tiepolo e da due tele di Pietro Antonio Magatti provenienti da chiese pavesi.",,,,,,,,,,,,,,,,,27100,Pavia,PV,,"Castello Visconteo, Viale XI Febbraio, 35 27100 PV",,,http://www.bellalombardia.regione.lombardia.it/LBL/medium/COL-COL-PV300-0000004-IMG-0000001841.jpg,,SIRBEC,,,
art,,,"Il violino detto ""Cremonese"", di grande formato e dalla calda vernice arancione, presenta un fondo intagliato in un pezzo unico di legno di acero, caratterizzato da marezzature accentuate e disposte orizzontalmente. All'interno è ancora leggibile l'etichetta con la scritta: ""Antonius Stradivarius Cremonensis/ Faciebat anno 1715"". Dal punto di vista acustico, dimostra di essere uno strumento dalle straordinarie qualità, che ne fanno un capolavoro assoluto. Passato, nel corso dei decenni, tra le mani di diversi proprietari, nel 1962 ritorna finalmente nella sua città d'origine, grazie alla caparbietà e all'entusiasmo dell'allora direttore del Museo Civico, Alfredo Puerari. E' così il primo di una serie di eccezionali strumenti della scuola liutaria cremonese che, negli anni successivi, fanno ritorno a Cremona e formano ora la collezione degli strumenti antichi esposta al Museo del Violino.",,,,,,,,,,,,,,,,,26100,Cremona,CR,,"Piazza Marconi, 5 26100 CR",,,http://www.bellalombardia.regione.lombardia.it/LBL/medium/OA-CR210-00001-IMG-0000474622.jpg,,SIRBEC,,,
art,Motivi decorativi vegetali a festoni con nastri,,"A dispetto dello stato di conservazione e delle numerose modifiche avvenute all'interno del monastero durante i secoli, la copertura della navata centrale della chiesa, è oggi considerata come uno straordinario esempio di soffitto tardo rinascimentale. Gli affreschi della volta, raffiguranti ricchissimi motivi decorativi vegetali, furono realizzati intorno agli ultimi decenni del XVI secolo, insieme alle lunette presenti sulle pareti laterali e alla grande lunetta dipinta sulla parete di fondo della chiesa, proprio sopra il ciclo di affreschi eseguito da Aurelio Luini. La critica non è concorde sull'attribuzione ad una precisa bottega o artista, anche per via delle numerose manipolazioni occorse alla struttura architettonica interna della chiesa.",,,,,,,,,,,,,,,,,,Cairate,VA,,Via Molina  VA,,,http://www.bellalombardia.regione.lombardia.it/LBL/medium/OA-3o210-01333-IMG-0000479346.jpg,,SIRBEC,,,
art,Collezioni d'arte del Museo Poldi Pezzoli,,"L'originario nucleo collezionistico del Museo Poldi Pezzoli si deve alla volontà del conte Gian Giacomo che, negli anni cinquanta dell'Ottocento, avvia la ristrutturazione del seicentesco palazzo di famiglia, arricchendo gli ambienti, allestiti secondo lo stile dell'epoca, di pregevoli opere d'arte. Le sale del Palazzo di via Manzoni subiscono notevoli danni durante i bombardamenti del 1943, le opere vengono fortunatamente messe in salvo. Oggi il Museo mantiene le atmosfere dell'epoca, nelle sale filologicamente restaurate e parzialmente ricostruite, mentre le collezioni d'arte, ulteriormente arricchite da lasciti e donazioni, convivono armoniosamente con gli arredi e gli oggetti di arte decorativa.",,,,,,,,,,,,,,,,,20121,Milano,MI,,"Via Manzoni, 12 20121 MI",,,http://www.bellalombardia.regione.lombardia.it/LBL/medium/COL-COL-RL480-0000007-IMG-0000001886.jpg,,SIRBEC,,,
art,Trionfo delle Arti Cristiane,,"Il soffitto della biblioteca del Collegio S. Francesco, affrescato da Sebastiano Galeotti, presenta la centro il Trionfo delle Arti Cristiane: in alto la Grammatica (?) con il libro aperto e due putti, la Teologia, la donna con due facce con accanto un globo turchino con le stelle, la Retorica che porta nella mano destra uno scettro e nella sinistra un libro, la Matematica con il compasso e la tavole con le figure geometriche retta da un putto. Ai lati la Fortezza armata che trattiene una colonna spezzata, la Giustizia con un fascio di verghe e la scure legata insieme, la Prudenza con lo specchio e il serpente, la Temperanza con il freno nella mano destra. La tavolozza schiarita dai colori pastello, sono caratteristici del suo stile così come la luce che scivola sulle superfici, gioca con i dettagli e con le splendide pieghe dei panneggi, creando suggestivi trompe-l'oeil.",,,,,,,,,,,,,,,,,26900,Lodi,LO,,Piazza Ospitale 26900 LO,,,http://www.bellalombardia.regione.lombardia.it/LBL/medium/OA-T0010-00230-IMG-0000475670.jpg,,SIRBEC,,,
art,I Tre Crocifissi,,"La piccola opera era probabilmente destinata in origine alla devozione privata, come stimolo e supporto alla preghiera individuale. La struttura architettonica ad arco, simile agli archi di trionfo romani, pare invitare l'osservatore a penetrare nel mistero della Crocifissione di Cristo, fondamentale nel culto cristiano insieme alla Resurrezione. Il dipinto, datato ""1456"" e firmato sul parapetto in primo piano, è la prima opera certa del pittore di origini bresciane Vincenzo Foppa, considerato l'iniziatore della pittura rinascimentale lombarda. L'influsso del Rinascimento toscano è evidente nell'applicazione della prospettiva geometrica, nel plasticismo dei corpi appesi sulle croci e nell'espressività dei volti e dei gesti, accentuata dal luminismo vibrante. Questo aggiornamento è possibile grazie ai probabili studi del giovane Foppa sull'Altare del Santo di Donatello a Padova. Il tracciato prospettico inciso sulla superficie del dipinto conferma questa attitudine 'fiorentina' che viene tuttavia smorzata nel favoloso paesaggio sullo sfondo, di cultura ancora tardogotica.",,,,,,,,,,,,,,,,,24121,Bergamo,BG,,"Piazza G. Carrara, 82 24121 BG",,,http://www.bellalombardia.regione.lombardia.it/LBL/medium/OA-C0050-00030-IMG-0000475176.jpg,,SIRBEC,,,
art,Camera dei Venti,,"Il nome della Camera deriva dalla presenza di visi dalle gote gonfie, personificazioni dei Venti che soffiano tutt'attorno la stanza. Il tema della decorazione, caro alla cultura rinascimentale, è indicato dall'iscrizione in latino sulla porta che immette nell'attigua camera delle Aquile: DISTANT ENIM QVAE SYDERA TE EXCIPIANT. La frase è tratta da una satira di Giovenale e dichiara la dipendenza che lega l'uomo al segno zodiacale sotto cui è nato. Le attività degli uomini sono differenti secondo che essi nascano sotto queste o quelle stelle, fauste o infauste. I sedici medaglioni distribuiti sulle pareti e sovrastati dai Venti sono, infatti, veri oroscopi figurati che mostrano quanto le azioni umane siano determinate dalle sfere celesti. Ad esempio i nati sotto lo Scorpione, in congiunzione con la costellazione Ara, saranno sacerdoti, mentre in congiunzione con Centauro, saranno maestri nell'allevare i cavalli, così come è spiegato in due tondi raffiguranti un sacrificio e un cocchio guidato da cavalli. Questa rappresentazione potrebbe anche alludere alla passione dei Gonzaga per i purosangue. Probabilmente alla base del complesso programma iconografico derivante dai testi classici vi è l'astrologo napoletano Luca Gaurico, i cui servigi erano stati richiesti da Federico II, o l'umanista e astrologo mantovano Paride Ceresara.",,,,,,,,,,,,,,,,,46100,Mantova,MN,,"Viale Te, 13 46100 MN",,,http://www.bellalombardia.regione.lombardia.it/LBL/medium/OA-MN020-00068-IMG-0000479592.jpg,,SIRBEC,,,
art,Ritratto di Sabba Castiglioni,,"Il dipinto ad olio su tela appartiene alla galleria dei ritratti di Palazzo Branda, costituitasi nei secoli grazie alla radicata abitudine dei Castiglioni di conservare immagini dei membri più rappresentativi del casato, e di esporle durante i giorni di festa davanti al Palazzo. L'uomo qui ritratto è il cavaliere gerosolimitano Sabba da Castiglione, noto anche per essere autore dell'opera letteraria ""Ricordi"", pubblicata per la prima volta nel 1545 e dedicata al pronipote Bartolomeo, suo successore nel ruolo di commendatario faentino dal 1544. Fu proprio il nipote a commissionare il ritratto di profilo dello zio, come pendant del proprio, prendendo come modello l'affresco realizzato nell'abside della Chiesa della Commenda di Faenza realizzato da Gerolamo da Treviso nel 1533.",,,,,,,,,,,,,,,,,21043,Castiglione Olona,VA,,"Piazza G. Garibaldi, 1 21043 VA",,,http://www.bellalombardia.regione.lombardia.it/LBL/medium/OA-3o210-01313-IMG-0000479071.jpg,,SIRBEC,,,
art,Deposizione di Cristo dalla croce con vescovo,,"Donate dall'autore al vescovo di Bergamo Adriano Bernareggi, le tre medaglie sono realizzate nel 1948 da Giacomo Manzù, uno dei grandi scultori del Novecento. La scelta di trattare un tema sacro ad alto contenuto drammatico come quello della ""Passione di Cristo"", deriva dalla volontà di denunciare gli orrori della Seconda Guerra Mondiale, facendo diventare il racconto evangelico uno schema meditativo sulla condizione umana. Manzù attualizza i soggetti sacri inserendovi oggetti e personaggi ripresi dal mondo contemporaneo, come la sedia-trono nel Cristo deriso e la figura di vescovo modernamente abbigliato , presente sia ai piedi della croce nella ""Deposizione"" sia di fronte al corpo di Cristo morto nella ""Pietà"". Le opere, che si collocano in un particolare momento di maturazione del linguaggio dell'artista, evidenziano il passaggio da un modellato morbido a forme energicamente definite da pochi e profondi solchi.",,,,,,,,,,,,,,,,,24121,Bergamo,BG,,"Via Pignolo, 76 24121 BG",,,http://www.bellalombardia.regione.lombardia.it/LBL/medium/OA-BG150-00011-IMG-0000475387.jpg,,SIRBEC,,,
art,Sipario - Da appunti di guerra,,"Il dipinto, eseguito da Salvatore Lovaglio nel 2003, si inserisce nel ciclo pittorico ""Appunti di guerra"" e rappresenta un significativo esempio di risposta dell'arte contemporanea al tema della guerra nei Balcani e del dramma del conflitto del Kossovo. La drammaticità del dipinto è evidenziata dalla contrapposizione di bianchi e bruni, che richiamano alla memoria le ceneri, le ombre e le sagome degli uomini in conflitto. L'opera, vincitrice del Premio Acquisto nel 2004, è stata realizzata con una tavolozza cromatica volutamente limitata che gioca sulle sfumature dei bianchi e dei neri con poche pennellate violente e, solo in alcuni punti, ampie.La tela ha un impianto quasi quadrato, in cui gran parte dello spazio è occupato dalla massa scura che incombe sul'osservatore, che sembra destinata a fagocitare la luce del dipinto, quasi come presagio di morte.",,,,,,,,,,,,,,,,,21052,Busto Arsizio,VA,,"Piazza Vittorio Emanuele II, 2 21052 VA",,,http://www.bellalombardia.regione.lombardia.it/LBL/medium/OA-7x010-00101-IMG-0000479427.jpg,,SIRBEC,,,
art,,,"Telai simili a quello esposto presso il Museo Etnografico Tiranese sono ancora in uso in tutta la provincia di Sondrio, utilizzati per la produzione dei ""pezzotti"", i tipici tappeti realizzati con strisce di stoffa. Questo esemplare, di tipologia tradizionale e interamente costruito in legno, proviene da Tovo di Sant'Agata e venne realizzato intorno alla fine dell'Ottocento.",,,,,,,,,,,,,,,,,23037,Tirano,SO,,"Piazza Basilica, 30 23037 SO",,,http://www.bellalombardia.regione.lombardia.it/LBL/medium/BDM-3i010-00443-IMG-0000088958.jpg,,SIRBEC,,,
art,Portale minore sinistro di S. Stefano,,"Il portale in arenaria con inserti in calcare ed esuberante corredo scultoreo, proviene dalla perduta cattedrale romanica di S. Stefano. La stratificazione di piani con rigoglioso partito decorativo, a palmette, tralci ondulati, motivi fitomorfi, nastri intrecciati, girali, lotte tra mostri, figure zoomorfe e umane costituisce la caratteristica distintiva e peculiare dei portali pavesi tra XI e XII secolo. Questo, formato da ben cinque ghiere riccamente decorate, reca nella lunetta un arcangelo aureolato, con i simboli del potere, scettro e globo, che ha il compito di purificare e redimere il fedele prima di accedere all'interno sacro. Ai lati due raffigurazioni simmetriche, con un calice nel quale si abbeverano due colombe e dal quale nasce l'albero della vita. Sono motivi del repertorio scultoreo di origine tardo antica e altomedievale, ma derivati anche da tessuti orientali. Il lessico decorativo antico viene qui riformulato e modernizzato, con la ricerca della varietà con esiti quasi di sapore astratto. I decori, apparentemente distribuiti in modo casuale, rivelano un'attenzione compositiva e una studiata ricercatezza formale. Infine, l'alternanza di calcare e arenaria, non consueta in ambito pavese, conferisce un ulteriore arricchimento cromatico.",,,,,,,,,,,,,,,,,27100,Pavia,PV,,"Castello Visconteo, Viale XI Febbraio, 35 27100 PV",,,http://www.bellalombardia.regione.lombardia.it/LBL/medium/OA-PV300-00009-IMG-0000476535.jpg,,SIRBEC,,,
art,Divinità marine,,"Questo tipo di recipiente, un profondo bacile con tre grandi lobi, era denominato nel Rinascimento ""infrescatoio"" e, per la presenza prevalente di decori con soggetti marini, si ritiene fosse destinato a contenere acqua fredda per rinfrescare le bottiglie di vino. La scena dipinta all'interno del rinfrescatoio di Milano, con ninfe, tritoni e putti alati, pare ispirata dal dipinto di Raffaello, ""Galatea"", realizzato per Villa Medici a Roma. Per la somiglianza con numerosi altri rinfrescatoi di fattura simile l'oggetto è attribuito alla Bottega di Orazio Fontana, maestro di maioliche attivo a Urbino nel XVI secolo.",,,,,,,,,,,,,,,,,20121,Milano,MI,,Piazza Castello 20121 MI,,,http://www.bellalombardia.regione.lombardia.it/LBL/medium/OA-RL480-00006-IMG-0000477556.jpg,,SIRBEC,,,
art,Cristo alla colonna,,"Bramante si era formato a Urbino, centro di studi matematici dove era maturato l'uso della prospettiva come forma di controllato ordinamento dello spazio dipinto. Giunto a Milano, l'artista approfondì queste conoscenze ricercando effetti visivi e illusionistici destinati a colpire le emozioni dello spettatore: il Cristo alla colonna può considerarsi un manifesto di tale innovativo linguaggio, grazie al quale la cultura artistica lombarda si aprì a inedite soluzioni di stampo rinascimentale. L'idea di uno spazio ricreato illusionisticamente - già indagata nel coro di S. Maria presso San Satiro - costituisce il tema portante del dipinto di Brera, dove studiati espedienti compositivi riescono a suggerire l'esistenza di un ambiente sorretto da colonne entro il quale si svolge il supplizio di Cristo.Sollecitò la sensibilità di Bramante il confronto con le opere di Leonardo, che a Milano negli stessi anni, dipingeva il Cenacolo e indagava le potenzialità espressive dei movimenti del corpo e delle espressioni del viso: nel Cristo alla colonna la plasticità scultorea di matrice urbinate si arricchisce pertanto di dettagli di sorprendente naturalismo, quali le carni strette dai lacci e le lacrime trasparenti, i cui effetti sull'emotività dello spettatore costituivano un'assoluta novità rispetto alla formazione di Bramante. L'opera è stata probabilmente eseguita nei primi anni novanta del Quattrocento.",,,,,,,,,,,,,,,,,20121,Milano,MI,,"Via Brera, 28 20121 MI",,,http://www.bellalombardia.regione.lombardia.it/LBL/medium/OA-RL480-00056-IMG-0000477378.jpg,,SIRBEC,,,
art,,,"Il genicrino ponderale è una bilancia modificata per determinare il sesso delle crisalidi contenute nei bozzoli semplicemente pesando questi ultimi integri: (""genicrino"" = determinazione di genere). Dopo la scoperta del ""metodo Pasteur"" per proteggere i bachi (Bombyx mori) dalle infezioni da pebrina e altro, si svilupparono molto gli incroci tra varie razze di bachi. Occorreva quindi tenere divise le farfalle femmine dai maschi prima della nascita per evitare accoppiamenti non voluti. Uno dei vari metodi adottati consisteva nel rilevare per ogni partita di bachi il peso medio dei bozzoli dei maschi e quello delle femmine. Questi ultimi sono più pesanti per via delle uova presenti. Tarata la bilancia, si pesa un bozzolo per volta, individuando così il sesso della crisalide contenuta. Se si opera con attenzione l'errore è molto basso. Questo genicrino ponderale compare verso il 1890 - reca inciso ""Genicrino bergamasco - Brevettato G.Malacrida - Bergamo.",,,,,,,,,,,,,,,,,23852,Garlate,LC,,"Via Statale, 490 23852 LC",,,http://www.bellalombardia.regione.lombardia.it/LBL/medium/PST-4n030-00002-IMG-0000043670.jpg,,SIRBEC,,,
art,"Cristo crocifisso con santa Maria Maddalena, Dio Padre, Madonna annunciata, Angelo annunciante, Tentazione e caduta di Adamo e Eva, San Giovanni Evangelista, Cristo in gloria, Agnus Dei, Madonna",,"La decorazione pittorica di questa croce è densa di significati simbolici, che intendono comunicare al fedele il senso della redenzione (la ""Redemptio Nova"" scritta a tergo) e della salvezza profuse a tutti gli uomini mediante il sacrificio di Cristo. Le sofferenze e la morte di Gesù, agnello sacrificale, si trasformano in vita e lavano i peccati dell'umanità, a cui allude esplicitamente la scena con Adamo ed Eva ai lati dell'albero del bene e del male, presente sul retro. Dipinta da entrambi i lati per essere vista da diverse posizioni, la croce è, infatti, posta in origine al centro dell'antica chiesa di S. Maria ed è forse utilizzata anche nei riti processionali. La tipologia ancora trecentesca della croce con terminazioni trilobate suggerisce una datazione non dopo la prima metà del secolo XV, forse subito dopo la fondazione della chiesa nel 1421 o dopo la consacrazione nel 1430.",,,,,,,,,,,,,,,,,24024,Gandino,BG,,Piazza Emancipazione 24024 BG,,,http://www.bellalombardia.regione.lombardia.it/LBL/medium/OA-BG140-00006-IMG-0000475316.jpg,,SIRBEC,,,
art,grifo,,"Come tutte le pitture parietali venute alla luce dallo scavo della casa del Ninfeo, anche questo frammento di affresco mostra una altissima qualità, sia esecutiva che tecnica. Esso raffigura un grifo, un animale mitologico con ali e testa d'uccello. Proveniente dagli scavi di piazza Marconi, ornava le pareti di una stanza della casa del Ninfeo, così detta dalla momumentale fontana che ne abbelliva il giardino. Lo scavo della casa ha messo in luce un consistente strato di bruciato, testimonianza dell'incendio del 69 d.C., quando Cremona viene messa a ferro e a fuoco dalle truppe del futuro imperatore Vespasiano. L'alta qualità dell'opera testimonia l'elevata condizione sociale del padrone di casa, nel quale è stato proposto di riconoscere un personaggio di rango sanatorio. Ritrovato dopo quasi 2000 anni dal tragico evento, è ora esposto per la prima volta al Museo Archeologico San Lorenzo.",,,,,,,,,,,,,,,,,26100,Cremona,CR,,"Via S. Lorenzo, 4 26100 CR",,,http://www.bellalombardia.regione.lombardia.it/LBL/medium/RA-CR210-00008-IMG-0000095458.jpg,,SIRBEC,,,
art,Adorazione dei Re Magi,,"Realizzati tra il 1583 e il 1586 con l'intento di dotare la Basilica di Santa Maria Maggiore di arazzi destinati ad ornare l'edificio nelle occasioni solenni, questi splendidi manufatti appartengono alla serie convenzionalmente detta ""fiorentina"". Raffigurano nove episodi sacri che raccontano i Misteri di Maria e l'Infanzia di Gesù. In ogni scena sacra ricorrono vasi o canestri colmi di frutta a significare il grembo virginale della Madonna, simbolo di floridezza. Questo senso di abbondanza rigogliosa è rimarcato dalle splendie cornici colme di frutti, fiori, putti e busti femminili che circondano ogni singola scena. Nei medaglioni posti lungo le fasce laterali e verticali sono raffigurate scene che sottolineano il significato sacro e simbolico dell'evento principale. I cartoni sono eseguiti dal pittore fiorentino Alessandro Allori e dalla sua bottega mentre la tessitura fu realizzata dall'Arazzeria Medicea con a capo Benedetto Squilli di Michele.",,,,,,,,,,,,,,,,,24129,Bergamo,BG,,Piazza Rosate 24129 BG,,,http://www.bellalombardia.regione.lombardia.it/LBL/medium/OA-w6010-00368-IMG-0000475234.jpg,,SIRBEC,,,
art,,,"La lapide con iscrizione celebrativa era murata sul pilone centrale di Porta Romana. La Porta costituiva il primo, e più rappresentativo, degli ingressi eretti nella cinta difensiva di Milano. La costruzione delle mura era iniziata nel 1171, a quattro anni dal rientro dei milanesi dall'esilio decretato da Federico Barbarossa, dopo l'assedio e la distruzione del centro del 1162. Nella lapide l'iscrizione ricorda i consoli che rievocavano il rientro dei milanesi in città, avvenuto il 5 maggio 1167, e ne celebravano la rinascita con la costruzione della porta, cominciata nel marzo 1171. La Porta sopravvive fino al 1793, quando viene abbattuta per essere sostituita da un edificio progettato da Leopoldo Pollack sul quale vengono murati i rilievi superstiti di due dei tre piloni, fino al loro trasferimento al Castello, nel 1895.",,,,,,,,,,,,,,,,,20121,Milano,MI,,Piazza Castello 20121 MI,,,http://www.bellalombardia.regione.lombardia.it/LBL/medium/OA-RL480-00011-IMG-0000477476.jpg,,SIRBEC,,,
art,Altare di S. Rita,,"L'abside minore destra rappresenta un punto di forte richiamo per molti fedeli, perché custodisce l'altare con la reliquia di S. Rita da Cascia. L'altare marmoreo a bassorilievo si compone di un paliotto raffigurante la ""Miracolosa entrata di S. Rita nel convento delle Agostiniane di S. Maria Maddalena a Cascia, accompagnata dai Santi Agostino, Nicolò da Tolentino e Giovanni Battista Giovanni"", sul quale si imposta l'alta pala scandita da undici riquadri figurativi che raccontano con uno stile semplice e sobrio la vita della Santa. Sopra il tabernacolo, disposto al centro, si inserisce l'emblema agostiniano: il libro aperto con il cuore di Gesù fiammeggiante sormontato da una croce e dai simboli episcopali con il motto ""Prendi e leggi"" (dalle Confessioni di S. Agostino). L'altare viene realizzato nel 1939 dallo scultore pavese Giovanni Scapolla, allievo del grande maestro Adolfo Wildt, su progetto dell'architetto Emilio Carlo Aschieri. Il quadretto policromo al centro del pittore romano Tito Troja, raffigura ""S. Rita in estasi che riceve da Cristo crocifisso la spina sulla fronte"".",,,,,,,,,,,,,,,,,27100,Pavia,PV,,Piazza San Pietro in Ciel d'Oro 27100 PV,,,http://www.bellalombardia.regione.lombardia.it/LBL/medium/OA-PV300-00011-IMG-0000476546.jpg,,SIRBEC,,,
art,Trionfo della Croce,,"Il dipinto murale, collocato al centro della volta, raffigura il Trionfo della Croce, sollevata verso i cieli da un gruppo di angeli e accolta dalla Trinità. L'opera fu realizzata dal pittore milanese Andrea Lanzani tra 1686 e 1688 e si inserisce nel radicale rinnovamento della decorazione interna di Santa Cecilia attuato negli ultimi decenni del Seicento. In pochi anni la chiesa si trasformò in uno dei complessi decorativi più importanti del tardo barocco lombardo, assumendo la veste che ancora oggi conserva, caratterizzata da un raffinato dialogo tra pittura e scultura in stucco. Lanzani era uno dei maggiori artisti attivi in Lombardia e nel Trionfo della Croce mette in opera una composizione leggibile e razionale, che mostra il suo aggiornamento sulla pittura romana contemporanea. A ciò si associa una gamma cromatica vivace e luminosa che anticipa la pittura del Settecento e garantisce al pittore un ruolo di primo piano nel passaggio dell'arte lombarda verso il nuovo secolo.",,,,,,,,,,,,,,,,,22100,Como,CO,,"Via Cesare Cantù, 57 22100 CO",,,http://www.bellalombardia.regione.lombardia.it/LBL/medium/OA-CO290-00018-IMG-0000477285.jpg,,SIRBEC,,,
art,Mesi di Novembre e Dicembre,,"La scultura, attribuita alla mano stessa di Wiligelmo, con tutta probabilità proviene da un portale anticamente presente nella Chiesa abbaziale di San Benedetto Po. Che si tratti del maestro o di un artista che ha fatto sua questa scuola, sembra che l'esecuzione dei pezzi sia da collocare dopo il secondo decennio del XII ed entro il 1130.Il frammento di marmo greco è stato scolpito con le personificazioni di due mesi: Novembre e Dicembre. Due figure maschili impegnate in attività lavorative peculiari sono poste all'interno di edicole, sormontate da iscrizioni in latino che le identificano. NO|VEM|BER è il personaggio inferiore, occupato a spargere le sementi tenute raccolte in un lembo della tunica. [DI]|CEM|BER è il personaggio superiore, che spacca la legna per l'inverno.",,,,,,,,,,,,,,,,,46027,San Benedetto Po,MN,,"Piazza Teofilo Folengo, 22 46027 MN",,,http://www.bellalombardia.regione.lombardia.it/LBL/medium/OA-MN020-00058-IMG-0000474883.jpg,,SIRBEC,,,
art,,,,,,,,,,,,,,,,,,,,26013,Crema,CR,,"Piazzetta Winifred Terni De Gregory, 5 26013 CR",,,http://www.bellalombardia.regione.lombardia.it/LBL/medium/BDM-CR240-00006-IMG-0000088982.jpg,,SIRBEC,,,
art,Pala Cesi,,"La pala d'altare presenta una grandiosa architettura sullo sfondo e ai lati due setti murari che racchiudono l'alto basamento su cui siedono la Madonna con il Bambino. Ai piedi delle sacre figure San Giovanni Battista bambino, a sinistra San Pietro con le chiavi del paradiso presenta il committente alla Vergine, mentre a destra San Paolo si riconosce per la spada e il libro. Alle spalle, quali chiusure della composizione, due santi Vescovi con pastorale a ricciolo, non identificabili. I documenti sembrano concorrere a identificare il personaggio inginocchiato in Federico Cesi che nel 1541 operò una ristrutturazione dell'abbazia ed è in quella occasione che commissiona l'opera a Callisto.",,,,,,,,,,,,,,,,,26834,Abbadia Cerreto,LO,,"Piazza della Vittoria, 1 26834 LO",,,http://www.bellalombardia.regione.lombardia.it/LBL/medium/OA-T0010-00218-IMG-0000475592.jpg,,SIRBEC,,,
art,,,,,,,,,,,,,,,,,,,,26029,Soncino,CR,,"Via Lanfranco, 8 26029 CR",,,http://www.bellalombardia.regione.lombardia.it/LBL/medium/BDM-CR240-00001-IMG-0000088976.jpg,,SIRBEC,,,
art,Signora in bianco,,"L'opera, eseguita da Emilio Magistretti nel 1906, costituisce un interessante ritratto di signora e appartiene a una serie di dieci tele che il pittore regalò nel 1927 alla Società Bustese di Storia e di Arte. Si ipotizza che il dipinto sia stato presentato dall'artista all'Esposizione Internazionale di Milano del 1906, antesignano dell'EXPO del 2015. Il taglio dell'opera ricorda gli esiti della pittura di Giacomo Grosso e stupisce chi guarda la tela per l'atteggiamento e lo sguardo della donna ritratta, che guarda l'osservatore consapevole del suo fascino. La luce è impiegata dal pittore per esaltare gli effetti cangianti dell'abito della dama, avvolta da un boa bianco che ne incornicia le spalle e il volto. La cura del dettaglio è evidente nella riproduzione di una poltrona Thonet, che con le sue linee sinuose e morbide fa da contrappunto alle forme della donna.",,,,,,,,,,,,,,,,,21052,Busto Arsizio,VA,,"Piazza Vittorio Emanuele II, 2 21052 VA",,,http://www.bellalombardia.regione.lombardia.it/LBL/medium/OA-7x010-00062-IMG-0000479424.jpg,,SIRBEC,,,
art,Scultura n. 15,,"Inscrivibile in un quadrato, le cui dimensioni si ricavano dalla base e dall'altezza degli elementi, la scultura si articola sulla ripetizione in verticale di un modulo rettangolare a sezione ricurva, con la variazione dl primo elemento da sinistra che, per mezzo di un semplice scarto in diagonale, vivacizza e complica la composizione. La ricerca di Fausto Melotti tende ad articolare lo spazio in forme proporzionate e musicali. ""Scultura n. 15"" entra nelle collezioni civiche milanesi nel 1979 quando, all'indomani della mostra antologica di Palazzo Reale a Milano, lo scultore decide di donare le dieci prove d'artista, realizzate nel 1968, di altrettante sculture risalenti al biennio 1934-1935 sopravvissute ai bombardamenti di Milano del 1943. L'opera originale si trova nella Galleria Civica d'Arte Moderna e Contemporanea di Torino.",,,,,,,,,,,,,,,,,20121,Milano,MI,,Piazza Duomo 20121 MI,,,http://www.bellalombardia.regione.lombardia.it/LBL/medium/OA-RL480-00080-IMG-0000479773.jpg,,SIRBEC,,,
art,Sant'Antonio da Padova incontra Ezzelino da Romano,,"Il pittore cremonese Malosso rivela nella scelta del soggetto e nell'uso dei colori una vicinanza ai dettami della Controriforma. Sono evidenti, però, anche i debiti verso la cultura cremonese del Pordenone con le Storie della Passione nel duomo di Cremona e di Antonio Campi. La scelta di raffigurare Sant'Antonio da Padova si collega al nome di Antonio Fissiraga, per l'importanza che ebbe nella realizzazione e decorazione della chiesa. Il grande dipinto raffigura l'incontro avvenuto nel 1231 tra Sant'Antonio da Padova e il tiranno Ezzelino da Romano a Verona, dove il santo si era recato per chiedere la liberazione di alcuni vcavalieri gulefi. Rimproverato da Antonio per la sua crudeltà, si gettò ai suoi piedi miracolosamente convertito, proprio come narra l'iscrizione in latino in basso al centro. Sullo sfondo l'artista dipinge l'arco di trionfo della città scaligera, distrutto nel 1805. All'arco romano ""dei Gavi"" fa riferimento l'iscrizione sul basamento dello stesso.",,,,,,,,,,,,,,,,,26900,Lodi,LO,,Piazza Ospitale 26900 LO,,,http://www.bellalombardia.regione.lombardia.it/LBL/medium/OA-T0010-00225-IMG-0000475647.jpg,,SIRBEC,,,
art,Cupido dormiente con due serpenti,,"La scultura in marmo ritrae un bellissimo fanciullo dalle proporzioni perfette, dal viso angelico ammorbidito dal sonno. La presenza della corona di rose tra i capelli ricciuti, attributo di Venere, delle piccole ali e soprattutto dell'arco e delle frecce entro la faretra rendono sicura l'identificazione con Cupido bambino. Il dio dell'amore, riverso sulla schiena, il braccio destro adagiato lungo il corpo, il sinistro piegato a proteggere in un gesto di possesso le armi, appare essersi lasciato andare ad un sonno profondo ed innocente direttamente sulla nuda terra. Il figlio di Venere è colto e raffigurato con una dolcezza disarmante, rafforzata dalla tenerezza delle guance paffute e dalla resa setosa e morbida degli incarnati, lavorati nel marmo con notevole sapienza ed esaltati nella morbidezza grazie anche al contrasto con la lavorazione irregolare e scabrosa del ruvido giaciglio. Contrasta con l'innocenza del fanciullo la presenza delle due serpi che si fronteggiano sul suo ventre. Il soggetto è uno tra i più amati dal collezionismo gonzaghesco.",,,,,,,,,,,,,,,,,46100,Mantova,MN,,"Largo XXIV Maggio, 12 46100 MN",,,http://www.bellalombardia.regione.lombardia.it/LBL/medium/OA-M0230-00098-IMG-0000479631.jpg,,SIRBEC,,,
art,Scene mitologiche / scene bibliche,,"Di datazione incerta, l'affresco strappato proviene dalla cosiddetta Villa della Pelucca nei pressi di Monza (oggi territorio di Sesto San Giovanni). Attribuito a Bernardino Luini, l'affresco fa parte di più ampio ciclo decorativo commissionato da Gerolamo Rabia, uomo di lettere assai ricco e intenditore di architettura. Tutti gli affreschi della villa furono strappati, trasportati su tavola fra il 1821 e il 1822 e destinati ad arricchire le collezioni della Pinacoteca di Brera. Il ciclo pittorico, estremamente colto e caratterizzato da episodi tratti dal mondo cortese, dalla mitologia e dalla Sacra Scrittura, trova riferimenti in numerosi testi classici e di eruditi umanisti.",,,,,,,,,,,,,,,,,20121,Milano,MI,,"Via Brera, 28 20121 MI",,,http://www.bellalombardia.regione.lombardia.it/LBL/medium/OA-RL480-00059-IMG-0000477384.jpg,,SIRBEC,,,
art,Monte Resegone,,"Il dipinto rappresenta il Monte Resegone, la montagna famosa per la caratteristica cresta a nove punte che ricorda il profilo di una sega, uno dei simboli della città di Lecco, più volte citato da Alessandro Manzoni ne ""I Promessi Sposi"". L'intera veduta è dominata dalla natura incontaminata su cui l'artista concentra la propria attenzione. Carlo Pizzi, autore dell'opera, è considerato il più importante paesaggista lecchese attivo nella seconda metà dell'Ottocento. Nel recente riallestimento della Galleria Comunale d'Arte quasi un'intera sala è stata dedicata a lui e al nipote Luigi, pure paesaggista.",,,,,,,,,,,,,,,,,23900,Lecco,LC,,"Via Don Guanella, 1 23900 LC",,,http://www.bellalombardia.regione.lombardia.it/LBL/medium/OA-G1050-00445-IMG-0000474787.jpg,,SIRBEC,,,
art,,,"Dopo aver donato, nel 1930, al Museo Civico di Cremona la sua collezione di cimeli stradivariani, nel 1932 Giuseppe Fiorini decide di omaggiare ancora la città, donandole, questa volta, un violino da lui costruito a Roma nel 1924, seguendo i modelli di Stradivari presenti tra i materiali della donazione. Il nostro violino, costruito in acero e abete rosso, per la forma e la posizione dei fori armonici e per la sottile linea di vernice nera presente lungo la linea di incollaggio delle fasce, si caratterizza come opera tipica del maestro bolognese.",,,,,,,,,,,,,,,,,26100,Cremona,CR,,"Piazza Marconi, 5 26100 CR",,,http://www.bellalombardia.regione.lombardia.it/LBL/medium/OA-CR210-00018-IMG-0000474649.jpg,,SIRBEC,,,
art,Iside Fortuna,,"Nella figura di Iside-Fortuna, rappresentata in questa statuetta, si fondono tra loro gli attributi di diverse divinità, come era abitudine consolidata presso i Romani, che non ebbero mai difficoltà a identificare gli dei dei popoli conquistati con quelli della religione tradizionale. Così, accanto agli attributi tipici della dea egiziana Iside, il crescente lunare e il disco solare, vediamo il timone e la cornucopia della dea Fortuna, ma anche il serpente di Igea e il moggio di Demetra. Statuette di questo tipo, venivano conservate nei larari delle case romane, sorta di cappellette destinate al culto domestico, dove, soprattutto durante il periodo imperiale, non poteva mancare l'immagine di Iside-Fortuna, garante della prosperità di tutta la famiglia.",,,,,,,,,,,,,,,,,26034,Piadena,CR,,"Piazza Giuseppe Garibaldi, 3 26034 CR",,,http://www.bellalombardia.regione.lombardia.it/LBL/medium/RA-CR210-00014-IMG-0000095463.jpg,,SIRBEC,,,
art,,,"Quattro cassette con strumentario chirurgico (n. XXII, XXIV, XXV, XXVI) del corpus di 36 originali (attualmente 32) commissionate dal chirurrgo Giovanni Alessandro Brambilla al coltellinaio viennese Joseph Malliard o Maliar, e usate per una maggior efficienza didattica nell'addestramento degli studenti, accolgono manufatti 'Pro lithotomiae'. Sono ferri rari utilizzati per praticare, letteralmente, il taglio della pietra (dal greco lithos, pietra e tomia, taglio) intervento di chirurgia urologica consistente in un taglio attraverso il quale era possibile asportare i calcoli della vescica. Tra la seconda metà del XVIII secolo e l'inizio del XIX la litotomia era una delle operazioni più importanti, ma anche delle più pericolose per le complicanze che potevano manifestarsi nel post operatorio. La scatola XXIV conserva in alloggiamenti in velluto verde profilati da passamaneria dorata, undici rari strumenti chirurgici settecenteschi ad hoc: vari litotomi (due curvi), forcipe o tenaglia a lamine elastiche esterne, conduttori, tenaglie e un 'bistouri caché' regolabile a diversi gradi di apertura.",,,,,,,,,,,,,,,,,27100,Pavia,PV,,"Corso Strada Nuova, 65 27100 PV",,,http://www.bellalombardia.regione.lombardia.it/LBL/medium/PST-8e020-00398-IMG-0000043701.jpg,,SIRBEC,,,
art,Le uova sul libro,,"Il dipinto è un 'divertissement' cromatico: mediante la sovrapposizione di campiture cromatiche contrastanti l'artista suggerisce una profondità spaziale basata sul colore e non sulla prospettiva geometrica lineare. Anche il chiaroscuro è assente e le volumetrie sono rese con lievissime variazioni tonali. Il tema della natura morta di uova, ricorrente nella pittura di Casorati, è quasi un omaggio a Piero della Francesca, a cui sempre Casorati guarda per la costruzione matematica dello spazio e per l'atmosfera assorta e immobile. Il ""realismo magico"" di Casorati degli anni '20 va stemperandosi, a partire dalla fine degli anni '30, in una riflessione più intimista e accorata, tendendo successivamente verso una neutralità spoglia e una essenzialità minimale, in cui la prospettiva e la volumetria si appiattiscono.",,,,,,,,,,,,,,,,,24121,Bergamo,BG,,"Via S. Tommaso, 53 24121 BG",,,http://www.bellalombardia.regione.lombardia.it/LBL/medium/OA-C0050-01865-IMG-0000475292.jpg,,SIRBEC,,,
art,Autunno,,"L'opera appartiene a una serie di quattro tele che raffigurano le stagioni, oggi riunite nel Museo Lechi. Come di consueto, l'Autunno assume le sembianze di Bacco, con il capo cinto da una ghirlanda di pampini di vite e il corpo ricoperto da una pelle di felino, nell'atto di porgere un grappolo di uva a un florido Cupido.Il ciclo, documentato sin dal 1760 nel palazzo dei conti Avogadro di Brescia, passò in eredità ad inizio Ottocento ai Fenaroli, confluendo infine, nelle proprietà della famiglia Lechi. Già assegnato a Pietro Lucatelli, la critica recente restituisce il dipinto all'eclettico pittore pistoiese Luigi Garzi, tra i protagonisti della pittura romana nei decenni di transizione tra Sei e Settecento. È evidente che l'intera serie, di grande qualità, fu volutamente commissionata ad artisti diversi (l'Autunno al Garzi, l'Estate a Giovan Battista Gaulli, la Primavera a Pietro Lucatelli e l'Inverno a un seguace di Pier Francesco Mola), tutti strettamente legati alla cultura pittorica del tardo Seicento romano.",,,,,,,,,,,,,,,,,25018,Montichiari,BS,,"Via Martiri della Libertà, 33 25018 BS",,,http://www.bellalombardia.regione.lombardia.it/LBL/medium/OA-BS370-00018-IMG-0000477950.jpg,,SIRBEC,,,
art,Cineseria,,"Il cassettone è ritenuto una delle prime opere d Giuseppe Maggiolini (1738-1814), maestro in ebanisteria. Le scenette con figure cinesi, al centro della parte frontale, sui fianchi e sul piano del mobile, sono disegnati da Andrea Appiani e poi intarsiate da Maggiolini, come gli ornati ""rocailles"" che incorniciano le superfici bombate del mobile. Sugli spigoli anteriori, sulla parte frontale e sulle gambe sono presenti eleganti rifiniture bronzee a motivi di ""chinoiseries"", eseguite probabilmente all'interno di una fonderia milanese.",,,,,,,,,,,,,,,,,20121,Milano,MI,,Piazza Castello 20121 MI,,,http://www.bellalombardia.regione.lombardia.it/LBL/medium/OA-5q030-00053-IMG-0000491107.jpg,,SIRBEC,,,
art,Terra di Magia (I Guerrieri del Sole),,"Dispersa su un'ampia superficie di prato, l'installazione ambientale creata da Antonio Ievolella nel 1995 ha più volte cambiato posizione all'interno del Parco di sculture: si tratta di undici sculture alte quasi 2,5 metri raffiguranti essenziali e scarne figure umane, nelle quali le gambe vengono sostituite da grandi ruote metalliche. Forgiate nel legno brunito e spoglio esse rappresentano figure incombenti e nello stesso tempo magiche, che rimandano alla poetica dell'artista di tenere vivo il ricordo di ere passate, di riti e significati antichi che risalgono nel tempo fino agli albori della civiltà. In questo senso anche la presenza della ruota è giustificabile, nel suo rimandare a riti pagani e rurali e in quanto simbolo, fin nelle culture più antiche, del divenire e della creazione continua. Ievolella è stato definito dalla critica un ""costruttore di macchine"" suggestive e provocatrici, che attrasse l'attenzione del collezionista e imprenditore brianzolo Alberto Rossini fin dal loro primo incontro alla Biennale di Venezia del 1988.",,,,,,,,,,,,,,,,,20836,Briosco,MB,,"Via Col del Frejus, 3 20836 MB",,,http://www.bellalombardia.regione.lombardia.it/LBL/medium/OA-3o210-01249-IMG-0000475965.jpg,,SIRBEC,,,
art,salita di Cristo al monte Calvario,,"Il quadro con la ""Salita al Calvario"" esposto presso il museo di Tirano proviene da palazzo Buttafava, già Negri. Nell'affollatissima scena un corteo animato e pittoresco esce dalle mura di Gerusalemme facendo ala alla figura centrale di Cristo piegato sotto la pesante croce.A seguito del restauro è stata proposta su base stilistica una datazione generica alla prima metà del XVIII secolo, riconoscendo nella scena alcuni elementi che fanno pensare alla maniera di Faustino Bocchi, autore di nature morte e tele paesaggistiche, noto soprattutto per i suoi dipinti di genere detti ""bambocciate"", popolati di esseri fantasiosi e deformi.",,,,,,,,,,,,,,,,,23037,Tirano,SO,,"Piazza Basilica, 30 23037 SO",,,http://www.bellalombardia.regione.lombardia.it/LBL/medium/OA-SO020-01073-IMG-0000478089.jpg,,SIRBEC,,,
art,Collezione di Villa Panza,,"Villa Panza costituisce un luogo unico, la cui visita è stimolata dalla complessa armonia che sapientemente qui unisce l'architettura settecentesca alla collezione d'arte contemporanea, agli arredi classici e rococò e alla raccolta di arte primaria. Ciò che il visitatore compie non è solamente un viaggio tra opere d'arte, ma un'esperienza che consente di gustare dei cambiamenti avvenuti all'interno della villa e del parco, inseriti nella natura cornice delle Prealpi e illuminata dalla luce del cielo di Varese. Villa Menafoglio Litta Panza ha una storia secolare, che inizia nel Settecento come villa di delizia della famiglia Menafoglio, circondata da un giardino all'italiana, e continua nell'Ottocento, quando i Litta ampliano il parco all'inglese. La sua grande trasforma, tuttavia, avviene nel Novecento quando, nel rispetto della struttura architettonica esistente, diviene dimora della collezione d'arte contemporanea di Giuseppe Panza e laboratorio di percezione di luce e di colore.",,,,,,,,,,,,,,,,,21100,Varese,VA,,"Piazzale Litta, 1 21100 VA",,,http://www.bellalombardia.regione.lombardia.it/LBL/medium/COL-COL-3o210-0000027-IMG-0000002025.jpg,,SIRBEC,,,
art,Figura di bambino seduto,,"La raffinata statuetta in bronzo raffigura un bambino paffuto seduto, fortemente inclinato in avanti, privo degli avambracci e della gamba destra, ma con la sinistra ripiegata verso l'interno. E' un manufatto di qualità, come denota la resa tecnica e la cura dei particolari nel trattamento del corpo adiposo, nei capelli a corte ciocche segnate da tratti sottili e negli occhi in argento che conferiscono un tocco di colore e di preziosità.La statuetta si ispira a modelli dell'Ellenismo, in particolare a un prototipo illustre: il bimbo seduto che poggia la mano sinistra su una volpoca, quasi soffocandola, con il braccio destro alzato e nel viso un'espressione di stupore, riprodotta negli esemplari marmorei di Vienna e di Firenze. In tale tipo statuaria si vuole riconoscere la replica dell'opera di Boethos descritta nel IV Mimiambo del poeta greco Eroda, posta nell'Asklepieion dell'isola di Kos, creata intorno alla metà del III secolo a. C. Il bronzetto di Casteggio, pur lacunoso, ne ripete esattamente l'impostazione del corpo proteso in avanti e la posizione di arti e testa, ma non la capigliatura. Puntuale il paragone con l'Eracle della Biblioteca Nazionale di Parigi, di uguale altezza.",,,,,,,,,,,,,,,,,27045,Casteggio,PV,,"Palazzo Certosa Cantù, via Circonvallazione, 64 27045 PV",,,http://www.bellalombardia.regione.lombardia.it/LBL/medium/RA-PV300-00004-IMG-0000091409.jpg,,SIRBEC,,,
art,,,"Il coltello, inteso come strumento per tagliare con un solo lato affilato, è un'innovazione introdotta in Italia a partire dal 1300 a.C. circa; prima infatti esistevano solo pugnali, dotati di filo su entrambi i lati. Rinvenuto nel sito archeologico palafitticolo del Lavagnone (Desenzano d/G) il manufatto è da considerare di particolare pregio, come dimostrano l'accuratezza dei dettagli, l'utilizzo di materiali preziosi, e il fatto che originariamente la lama del coltello, in bronzo, doveva presentare una lucentezza quasi dorata. La decorazione sulla lama costituisce un ulteriore testimonianza della raffinatezza e del significato simbolico dell'oggetto: gli uccelli acquatici sono infatti spesso raffigurati mentre trainano la barca solare, simbolo della ciclicità della vita, secondo una concezione diffusa in Italia e nell'Europa centrale, almeno fino ai primi secoli dell'età del Ferro (IX-VII secolo a.C.).",,,,,,,,,,,,,,,,,25015,Desenzano del Garda,BS,,Via Tommaso Dal Molin 7/c 25015 BS,,,http://www.bellalombardia.regione.lombardia.it/LBL/medium/OA-2k050-00019-IMG-0000477804.jpg,,SIRBEC,,,
art,Madonna del Rosario con san Domenico e santa Caterina da Siena,,"Questo paliotto, vero capolavoro di argenteria, fa parte del cosiddetto ""Altare d'argento"" che è il rivestimento d'argento dell'altare maggiore della Basilica di Gandino, ancora oggi impiegato in alcune festività particolari. Dedicato alla Madonna del Rosario, è concepito inizialmente per essere apposto sia all'altare del Rosario nella stessa chiesa sia al più grande altare maggiore. Presenta al centro la raffigurazione della Madonna del Rosario con San Domenico e Santa Caterina da Siena, santi che introdussero e diffusero la devozione del Rosario; intorno vi sono angioletti che sostengono alcuni simboli delle litanie mariane, che sono le suppliche nel Rosario alla Vergine invocata come ""Torre d'avorio"", ""Porta del cielo"", ""Rosa mistica"" o ""Arca dell'Alleanza"". L'autore di questa straordinaria opera è probabilmente l'orafo di Augusta (Augsburg) Christian Winter, come documentano i punzoni impressi sull'opera.",,,,,,,,,,,,,,,,,24024,Gandino,BG,,Piazza Emancipazione 24024 BG,,,http://www.bellalombardia.regione.lombardia.it/LBL/medium/OA-BG140-00014-IMG-0000475345.jpg,,SIRBEC,,,
art,Sant'Eustachio,,"Il raro mosaico pavimentale policromo con scene del Martirio di S.Eustachio proviene da S. Maria del Popolo, scoperto nel 1936 in occasione delle demolizioni delle due cattedrali gemine romaniche. È considerato tra più bei mosaici medievali conservati in Occidente, e uno dei più rari per la rarità del soggetto raffigurato. La narrazione della Passione di Sant'Eustachio (scelta che si ritrova unicamente nei capitelli della basilica romanica di Vézelay in Borgogna e nel chiostro di Monreale in Sicilia) è espressa con mezzi semplici ed efficaci, senza rispetto della sequenza degli episodi, compresi in grandi pannelli rettangolari. I registri istoriati a figure sono compresi entro variegate fasce decorative, con motivi desunti dai consueti repertori (meandri, motivi geometrici a rombi e triangoli), ma anche dalla scultura (palmette entro volute). A conferire vivacità alla composizione contribuiscono i preziosi inserti di ""opus sectile"" (frammenti di marmo di spessore e misure differenti) e la policromia che, pur semplice arricchimento di una linea di contorno, è una vera protagonista.",,,,,,,,,,,,,,,,,27100,Pavia,PV,,"Castello Visconteo, Viale XI Febbraio, 35 27100 PV",,,http://www.bellalombardia.regione.lombardia.it/LBL/medium/OA-PV300-00007-IMG-0000476527.jpg,,SIRBEC,,,
art,"Forme uniche della continuità nello spazio, Forma unica della continuità nello spazio, Linea unica della continuità nello spazio",,"La scultura in bronzo che rappresenta una figura umana in corsa nello spazio è considerata uno dei capolavori del Futurismo. Nel 1913, anno d'esecuzione, l'opera fu esposta a Parigi e Roma, l'anno seguente fu pubblicata su ""Pittura Scultura Futuriste"" e nel 1916 esposto alla mostra ""Grande esposizione Boccioni, pittore e scultore futurista"". Altri esemplari sono conservati presso il Museu de Arte Moderna di San Paolo, nella collezioni Mattioli a Milano e al Museum of Modern Art di New York. Riferibile alla scultura è uno studio a carboncino su carta delle Civiche Raccolte d'Arte.",,,,,,,,,,,,,,,,,20121,Milano,MI,,Piazza Duomo 20121 MI,,,http://www.bellalombardia.regione.lombardia.it/LBL/medium/OA-RL480-00077-IMG-0000479770.jpg,,SIRBEC,,,
art,ritratto maschile,,"Il tondo appartiene alla serie di otto medaglioni con busti virili, quattro dei quali conservati al Castello, che decoravano, insieme con altri oggetti oggi dispersi, il cortile del palazzo del Banco Mediceo, in via dei Bossi a Milano. Una forza espressiva quasi caricaturale, un modellato plastico e carnoso, lo sguardo intenso e bocche sprezzanti caratterizzano i busti degli imperatori realizzati in terracotta. L'autore è identificato in uno scultore lombardo, alla guida di un'ampia bottega di plasticatori, e la datazione proposta cade intorno al 1485.I tondi sono stati rimossi dal cortile del palazzo nel 1862 per entrare nelle collezioni del Museo Patrio di Archeologia nel 1873, insieme al maestoso portale marmoreo e all'affresco ""Cicerone bambino che legge"" di Vincenzo Foppa, oggi alla Wallace Collection di Londra.",,,,,,,,,,,,,,,,,20121,Milano,MI,,Piazza Castello 20121 MI,,,http://www.bellalombardia.regione.lombardia.it/LBL/medium/OA-RL480-00020-IMG-0000477489.jpg,,SIRBEC,,,
art,"Stemma Marlianici, la Fortuna e Mercurio, Prospettive architettoniche, fiori, strumenti musicali e armi",,"La stüa è un tipico ambiente valtellinese rivestito interamente con pannelli di legno che rendono la stanza calda ed accogliente, talvolta abbellita con decorazioni ad intaglio o intarsio. La stanza di palazzo Pretorio, che oggi funge da ufficio del sindaco, risale al XVI secolo ed è in pino cembro con inserzioni in noce. I preziosi intarsi in legni di vari colori ripropongono un repertorio figurativo caro alla tradizione umanistica del Rinascimento, fatto di scorci prospettici su città immaginarie, strumenti musicali, armi, decorazioni floreali, allegorie e motti carichi di messaggi moraleggianti, tipici degli ambienti colti.",,,,,,,,,,,,,,,,,23100,Sondrio,SO,,Piazza Campello 1 23100 SO,,,http://www.bellalombardia.regione.lombardia.it/LBL/medium/OA-SO020-01084-IMG-0000478108.jpg,,SIRBEC,,,
art,,,"E' durante alcune operazioni di aratura, eseguite nell'ottobre del 1969, in campo Balzarina, a Palazzo Pignano, che si scoprono i primi resti di una grande villa di età tardo-romana, di cui da tempo si sospettava l'esistenza. E' dal settore occidentale del complesso, precisamente dall'ambiente 17, che provengono i mosaici ora conservati al Museo Civico di Crema, che, insieme ai mosaici dell'ambiente 6, ancora collocati sul posto, sono quelli che presentano le migliori condizioni di conservazione. Ciò ha permesso agli studiosi di precisarne la datazione, che rimanda alla metà del V sec., e di ricostruire con una certa sicurezza l'aspetto originario del complesso pavimentale, caratterizzato non da una decorazione unitaria, ma da un insieme assai variegato di pannelli che si giustappongono l'uno all'altro, mostrando volutamente profonde differenze nei motivi decorativi. Dai frammenti conservati si possono ricostruire almeno quattro pannelli diversi, separati tra loro da una cornice a tondi e volute, mentre un quinto pannello, andato perduto, è testimoniato dalla documentazione di scavo. Il paragone più vicino che si possa fare è quello di un pavimento coperto di tappeti, ma realizzati con la pietra. La visita al Museo Civico di Crema, dove l'allestimento mostra quale fosse la reciproca posizione dei pannelli, oltre a suscitare meraviglia per la complessità dell'ideazione, servirà sicuramente da stimolo per una sosta al sito archeologico di Palazzo Pignano, dove si avrà la possibilità di meglio comprendere quale fosse la grandiosità dell'impianto di questa sontuosa villa.",,,,,,,,,,,,,,,,,26013,Crema,CR,,"Piazzetta Winifred Terni De Gregory, 5 26013 CR",,,http://www.bellalombardia.regione.lombardia.it/LBL/medium/RA-CR210-00020-IMG-0000095470.jpg,,SIRBEC,,,
art,Gonfalone di Sant'Ambrogo,,"Lo stendardo, di 5 metri di altezza per 3 e mezzo di larghezza, viene mostrato in pubblico per la prima volta l'8 settembre 1566, in occasione della festa del Duomo. L'opera era stata commissionata nel 1564 dal Comune di Milano. Sulla base dei disegni preparatori degli artisti milanesi Giuseppe Arcimboldi e Giuseppe Meda, i ricamatori, Scipione Delfinone e Camillo Pusterla, realizzano il manufatto utilizzando materiali preziosi, come filati e tessuti d'oro e d'argento, broccati, sete e rasi, rubini, perle e granati. La medesima iconografia è ripetuta su entrambi le facce del gonfalone: al centro di una complessa scenografia, che richiama gli archi trionfali romani, è Sant'Ambrogio con lo staffile, suo tradizionale attributo, e un pastorale; ai suoi piedi stanno riversi due soldati. L'episodio allude alla cacciata degli Ariani. La figura del Santo spicca per la ricchezza iconografica e la ricercatezza decorativa delle vesti e degli attributi. L'uso del Gonfalone fino alla fine dell'Ottocento, come attestato dalle fonti fotografiche, ne ha determinato una rapida usura, tanto che il manufatto ha dovuto subire numerosi restauri e la sostituzione di alcune parti originali.",,,,,,,,,,,,,,,,,20121,Milano,MI,,Piazza Castello 20121 MI,,,http://www.bellalombardia.regione.lombardia.it/LBL/medium/OA-5q050-00609-IMG-0000493127.jpg,,SIRBEC,,,
art,,,"L'istituzione benefica della ""Cassetta"" o ""Capitale dei morti"" nasce da un'antica tradizione religiosa diffusa tra gli abitanti di Campodolcino che conferivano donazioni i cui proventi venivano utilizzati per il suffragio dei cari estinti e per azioni di carità. Dalla ""Cassetta"" derivò l'associazione del ""Consorzio delle Frazioni Corti e Acero"", tutt'ora esistente, che si occupava di alcune esigenze della comunità come l'istruzione o l'esercizio del credito.La tabella che riporta il testo originario del regolamento del ""Consorzio delle Corti"", realizzata nel 1886, è conservata presso il museo di Campodolcino, sorto per volontà dell'associazione stessa.",,,,,,,,,,,,,,,,,23021,Campodolcino,SO,,"Piazza S. Antonio, 15 23021 SO",,,http://www.bellalombardia.regione.lombardia.it/LBL/medium/BDM-SO100-01071-IMG-0000088955.jpg,,SIRBEC,,,
art,,,"Questa è una delle 195 automobili modello 8c prodotte da Alfaromeo negli anni Trenta per una clientela speciale in cerca di una macchina unica. La sua carrozzeria è firmata dalla milanese Zagato, una delle più famose ""case di moda"" dell'automobile. Negli anni le 8c 2300 sono state utilizzate sia come auto da gran turismo sia da gara. I più grandi piloti dell'epoca, da Nuvolari a Campari, le hanno guidate in tutte le principali competizioni su strada e su pista, dalla Mille Miglia alla 24 ore di Le Mans.",,,,,,,,,,,,,,,,,20123,Milano,MI,,"Via San Vittore, 21 20123 MI",,,http://www.bellalombardia.regione.lombardia.it/LBL/medium/PST-ST120-00419-IMG-0000043786.jpg,,SIRBEC,,,
art,,,"La bellissima stele di Tirano assume una particolare valenza per la documentazione della storia più antica della Valtellina in quanto finora è l'unica ad essere stata rinvenuta al di fuori del contesto collinare di Teglio. Il manufatto risale all'età del Rame, viene datato al periodo compreso tra il 2800 e il 2400 a.C.Le 24 incisioni che compongono la figurazione si trovano quasi tutte sulla faccia anteriore. Si distinguono facilmente vari tipi di animali, in particolare gli stambecchi, rappresentati accanto agli strumenti della caccia: un'ascia e un'alabarda sono insieme alla figura di un arciere, compaiono inoltre un pugnale con il fodero e, più in basso, un cinturone a festoni.",,,,,,,,,,,,,,,,,23036,Teglio,SO,,"Via Fabio Besta, 1 23036 SO",,,http://www.bellalombardia.regione.lombardia.it/LBL/medium/RA-SO100-00003-IMG-0000095446.jpg,,SIRBEC,,,
art,,,"I Maestri campionesi sono architetti e scultori lombardi così chiamati per la comune origine dalla città di Campione sul lago di Lugano nel Ticino e attivi tra il XII e il XIV secolo in Val Padana tra Bergamo, Monza, Milano e Modena. Giovanni da Campione, uno dei principali esponenti di questo movimento, progetta ed esegue come sua prima opera bergamasca, tra il 1340 e il 1341, il battistero in marmi scolpiti collocato in origine nella navata centrale della Basilica di S. Maria Maggiore e rimontato ""in stile"" nel giardino dell'Episcopio alla fine del XIX secolo. Le sculture che lo ornano, tra cui le otto ""Virtù"" scolpite nei pilastrini angolari esterni, gli otto rilievi interni con ""Storie di Cristo"" e la statua di ""San Giovanni Battista"" a grandezza naturale sono tra le opere più significative di questo artista per vigore espressivo e finezza di modellato.",,,,,,,,,,,,,,,,,24100,Bergamo,BG,,Piazza Duomo 24100 BG,,,http://www.bellalombardia.regione.lombardia.it/LBL/medium/OA-BG140-00036-IMG-0000475400.jpg,,SIRBEC,,,
art,Vittoria alata,,"La statua è realizzata con il metodo della fusione a cera persa indiretta e risulta costituita da almeno trenta parti fuse singolarmente e saldate poi tra loro; è inoltre rifinita con strumenti a punta che ne definiscono con precisione i dettagli. Dovette essere prodotta nel secondo quarto del I secolo d. C. da un'officina bronzistica di alto livello dell'Italia settentrionale.La posizione della figura, con una gamba leggermente sollevata e le braccia avanzate, si spiega con la presenza in origine di alcuni attributi che permettevano di identificarne il soggetto. Il piede doveva infatti poggiare sull'elmo di Marte, il dio della guerra, e il braccio sinistro doveva trattenere uno scudo, sul quale erano incisi il nome e le gesta del vincitore (con queste caratteristiche veniva infatti rappresentata dai romani la dea Vittoria). La statua, scoperta il 20 luglio del 1826 in occasione degli scavi archeologici conodotti presso il Capitolium costituisce e uno dei pochi casi di statue in bronzo conservatesi, l'unico in Italia settentrionale.",,,,,,,,,,,,,,,,,25121,Brescia,BS,,"Via dei Musei, 81/b 25121 BS",,,http://www.bellalombardia.regione.lombardia.it/LBL/medium/OA-2k100-00011-IMG-0000477986.jpg,,SIRBEC,,,
art,Ritratto di Paolo Morigia,,"Il ritratto del generale dei gesuati (Chierici apostolici di San Gerolamo) Paolo Morigia colpisce per l'abilità esecutiva dell'autrice e fu molto elogiato dallo stesso religioso che affermò essere perfettamente rassomigliante: ""rassomigliando talmente al naturale, che più non si può desiderare"". L'iscrizione sul margine superiore della tela non sembra attendibile per quanto concerne la datazione e sarebbe stata aggiunta solo al momento dell'ingresso dell'opera in Ambrosiana, dopo la soppressione dei Gesuati nel 1668; la critica oggi suggerisce una datazione tra il 1592 e il 1595. Del Morigia viene messo in risalto non tanto il suo essere religioso, quanto piuttosto il suo aspetto di storico erudito e non si manchi di notare, nella sua mano sinistra, un paio di occhiali. La resa naturalistica e puntigliosa degli oggetti ci ricorda che Fede Galizia fu anche esecutrice di nature morte. La carta sulla quale il frate scrive riporta dei versi di Borgogni riferentesi al dipinto e alle abilità pittoriche dell'autrice.",,,,,,,,,,,,,,,,,20123,Milano,MI,,"Piazza Pio XI, 2 20123 MI",,,http://www.bellalombardia.regione.lombardia.it/LBL/medium/OA-L0060-00029-IMG-0000477367.jpg,,SIRBEC,,,
art,Ritratto di Elisabetta Sottocasa,,"Il dipinto eseguito nel 1874 rappresenta il capolavoro della ritrattistica ufficiale di Mosè Bianchi, il maggiore pittore monzese dell'Ottocento. Ripresa con grande naturalezza sulla soglia del giardino, nell'atto di girarsi verso il pittore, la figura di Elisabetta Sottocasa risalta nella sua bellezza matronale, resa viva e palpitante dall'intensa dolcezza dello sguardo e dalla vibrante stesura dell'abito di velluto scuro, rischiarato dai pizzi. Fa da sfondo una mobilissima quinta vegetale, resa con un fitto sovrapporsi di diversi toni scuri di verde e azzurro. Vincitore alla Pinacoteca di Brera nel 1874 del premio Principe Umberto, il dipinto fu poi esposto all'Esposizione Universale di Parigi del 1878.",,,,,,,,,,,,,,,,,20871,Vimercate,MB,,"Via Vittorio Emanuele II, 53 20871 MB",,,http://www.bellalombardia.regione.lombardia.it/LBL/medium/OA-4a020-00005-IMG-0000476076.jpg,,SIRBEC,,,
art,Collezione del Museo Civico Archeologico Giovanni Rambotti,,"Le collezioni del Museo sono tra le più ricche nell'ambito di quelle dedicate ai materiali palafitticoli del Garda occidentale, provenienti sia dagli insediamenti oggi sommersi del lago sia da quelli sepolti nelle torbiere delle colline moreniche che lo circondano. Lungo il percorso sono esposti reperti preistorici e archeologici di corredi tombali, materiali di insediamento e sporadici. Pezzo unico al mondo è l'aratro in legno di quercia, pressoché completo, proveniente dall'insediamento palafitticolo del Lavagnone e risalente all'età del Bronzo (2000 a.C.).",,,,,,,,,,,,,,,,,25015,Desenzano del Garda,BS,,Via Tommaso Dal Molin 7/c 25015 BS,,,http://www.bellalombardia.regione.lombardia.it/LBL/medium/COL-COL-2k050-0000004-IMG-0000001729.jpg,,SIRBEC,,,
art,"Madonna in trono col Bambino, san Michele e san Vincenzo Ferrer",,"La Madonna siede su una sorta di trono costituito dalle rocce di una montagna, parzialmente coperto da un drappo e porge il Bambino a San Vincenzo Ferrer che gli stringe una mano, sul lato sinistro San Michele tiene nella mano destra una bilancia con due anime e con la sinistra brandisce una spada minacciando il demonio che schiaccia sotto i piedi. Uno sprazzo di paesaggio è appena visibile sul lato destro. L'opera riveste grande importanza nella produzione di Camillo per le brillanti soluzioni compositive, gli accordi cromatici e la raffinata eleganza delle figure che nella torsione delle posture e nei colli allungati, risentono dell'influenza della maniera dell'ultimo Parmigianino.Grazie al documento di commissione, rintracciato da Robert Miller nel 1997, è stato possibile ricostruire le vicende legate alla committenza della Madonna in trono col Bambino, san Michele e san Vincenzo Ferrer, realizzata da Camillo Boccaccino tra il 1543 e il 1544. Nel 1518 Giulio Oldoini aveva destinato 300 lire per ornare il sepolcro fatto erigere nella cappella di famiglia, dedicata all'arcangelo Michele, nella chiesa di San Domenico. L'esecutore testamentario, Giorgio Oldoini, muore prima di soddisfare il legato, saranno quindi i suoi eredi, nella persona di Gian Giacomo Oldoini, a commissionare la pala d'altare a Camillo Boccaccino il 30 ottobre 1543, richiedendo che dovesse essere pronta per la Pasqua successiva. I pagamenti attestano che l'opera venne consegnata tra la Pasqua e l'autunno 1544. Appena prima della distruzione della chiesa di San Domenico, verso il 1864-5, la tela subì diversi trasferimenti - nel palazzo di giustizia e in palazzo comunale - finchè pervenne al Museo.",,,,,,,,,,,,,,,,,26100,Cremona,CR,,"Via Ugolani Dati, 4 26100 CR",,,http://www.bellalombardia.regione.lombardia.it/LBL/medium/OA-CR230-00010-IMG-0000478220.jpg,,SIRBEC,,,
art,Busto commemorativo di Girolamo Ghirlanda,,"Tra i molti ritratti presenti all'interno dei Musei Civici di Varese si annovera la scultura dedicata a Girolamo Ghirlanda, che ricoprì per lungo tempo la carica di Presidente del Consiglio della città di Varese ed era legato al territorio del Seprio. L'opera rappresenta una significativa testimonianza di uno dei più dotati scultori del Risorgimento, Vincenzo Vela, che la realizzò nel 1851. A differenza di altre più complesse composizioni scultoree fortemente scenografiche, qui l'artista scelse il formato del busto a erme, che prevede la rappresentazione del soggetto con un taglio alle spalle a tronco di trapezio. Lo sbuffo della cravatta costituisce l'unica nota di movimento nella complessiva rigidità del ritratto nel quale Vela non volle concedersi alcuna frivolezza, riuscendo a condensare nel ritratto il rigore formale del suo stile e la severità morale di Girolamo Ghirlanda.",,,,,,,,,,,,,,,,,21100,Varese,VA,,"Via Cola di Rienzo, 42 21100 VA",,,http://www.bellalombardia.regione.lombardia.it/LBL/medium/OA-1o050-00034-IMG-0000478958.jpg,,SIRBEC,,,
art,,,"Il bel portone ligneo ad arco esposto presso il museo di Tirano è composto da tre scomparti, dei quali quello centrale è un portoncino indipendente. Molto diffusa in ambito valtellinese, questa tipologia di portoni si ritrova in genere a chiusura dei portali di antichi palazzi nobiliari o degli accessi ai loro giardini o cortili. Questo artistico esemplare arricchito di intagli barocchi, databile al XVII secolo, proviene da Grosio e chiudeva l'entrata a una corte affacciata sulla via principale del paese denominata ""Curt de Carlinasc"".",,,,,,,,,,,,,,,,,23037,Tirano,SO,,"Piazza Basilica, 30 23037 SO",,,http://www.bellalombardia.regione.lombardia.it/LBL/medium/BDM-3i010-00218-IMG-0000088962.jpg,,SIRBEC,,,
art,Motivi decorativi floreali,,"La Stanza dei fiori si trova oggi all'interno degli spazi del Monastero di Cairate utilizzati dal Comune, ma il suo uso originario era forse quello di parlatorio personale della badessa. La critica non è riuscita ad identificare la mano dell'artista che l'affrescò, ma la decorazione pittorica può essere datata tra la fine degli anni sessanta e l'inizio degli anni settanta del Quattrocento. L'ambiente costituisce un unicum all'interno del monastero, infatti il soggetto raffigurato è alquanto inusuale: le pareti, lasciate bianche sullo sfondo, sono ornate nella parte centrale da numerose raffigurazioni di fiori e piante, avvolte da un cartiglio, sul quale sono riportate scritte latine in carattere gotico minuscolo, oggi poco leggibili. Le estremità della parete presentano fasce decorative, delle quali quella inferiore raffigura riquadri in finto marmo che celano l'immagine di una sirena a due code e di un ornate, che alcuni critici identificano con il finanziatore della decorazione.",,,,,,,,,,,,,,,,,,Cairate,VA,,Via Molina  VA,,,http://www.bellalombardia.regione.lombardia.it/LBL/medium/OA-3o210-01331-IMG-0000479324.jpg,,SIRBEC,,,
art,,,,,,,,,,,,,,,,,,,,26033,Pescarolo ed Uniti,CR,,"Via Mazzini, 73 26033 CR",,,http://www.bellalombardia.regione.lombardia.it/LBL/medium/BDM-Z0010-00610-IMG-0000088971.jpg,,SIRBEC,,,
art,Terre sur marron foncé,,"Il Museo d'Arte Contemporanea di Lissone raccoglie un folto numero di opere premiate e acquistate durante gli anni del Premio Lissone (1946-1967), palcoscenico internazionale dei maggiori esponenti dell'arte Informale già agli inizi degli anni Cinquanta. All'edizione del 1957 partecipò, ad esempio, anche Antoni Tàpies (1923-2012) con l'opera ""Terre sur marron foncé"" aggiudicandosi uno dei sette ""Premi per la giovane pittura internazionale"", primo dei molti riconoscimenti attribuiti all'artista. L'opera è costruita mediante stratificazioni: secondo una particolare tecnica gestuale e istintiva in cui si alternano colature di tempera e di smalto, paste raggrumate e densi strati di colore, che registrano le impronte stesse dell'artista, i segni delle incisioni a graffito e delle asportazioni operate tramite strumenti di varia natura.Nel lavoro di Tàpies, impostato sulle infinite possibilità espressive della materia e sulla potenza evocativa del segno, vengono impiegati materiali poveri come terre, sabbie e colle, giustapposti fino a raggiungere spessori e profondità diversi, con l'inserzione di oggetti desunti dalla quotidianità. Secondo la sua poetica, infatti, il quadro non rappresenta delle 'cose' ma è una 'cosa', non racconta una 'realtà' bensì diviene esso stesso 'realtà'.",,,,,,,,,,,,,,,,,20851,Lissone,MB,,"Viale Padania, 6 20851 MB",,,http://www.bellalombardia.regione.lombardia.it/LBL/medium/OA-4y090-00004-IMG-0000476125.jpg,,SIRBEC,,,
art,Idolo femminile,,"Le celeberrime figurine cicladiche, in marmo di un'altezza media di 20-30 centimetri, solo eccezionalmente di dimensioni superiori, furono realizzate nel corso del III millennio.. Queste statuette, dapprima estremamente schematizzate, divengono progressivamente più realistiche, con maggiore attenzione ai dettagli anatomici. Rappresentano per lo più un personaggio femminile in piedi, con le braccia incrociate sul petto; l'interpretazione più corrente ne fa idoli della Grande Dea Madre, collocati nella maggior parte dei casi nelle tombe accanto ai defunti, per guidarli nel viaggio ultraterreno. Più difficile è comprendere il significato di altre immagini, come quelle, straordinariamente vivaci, del suonatore di arpa e del suonatore di doppio flauto.",,,,,,,,,,,,,,,,,20123,Milano,MI,,"Corso Magenta, 15 20123 MI",,,http://www.bellalombardia.regione.lombardia.it/LBL/medium/RA-RL480-00007-IMG-0000095430.jpg,,SIRBEC,,,
art,,,"Il campanello sorretto da due colonnine in ottone poggianti su una base circolare in legno, piombo e ottone in strati di diverso spessore, forati al centro, colpito ripetutamente dal batacchio laterale sostenuto da un filo metallico elastico, emette un suono molto vivido. Se si fissa lo strumento sul piatto di una macchina pneumatica e lo si ricopre con una campana di vetro, il suono si indebolisce via via che l'aria si rarefà, fino a scomparire del tutto. Si evidenzia quindi l'impossibilità del suono di propagarsi nel vuoto. Il dispositivo didattico faceva parte del patrimonio del Gabinetto di Fisica di Volta dell'Ateneo pavese. Il laboratorio attivo dal 1771, verrà arricchito dal fisico comasco al suo arrivo in città nel 1778, divenendo uno spazio in cui sperimentare e insegnare quotidianamente agli studenti, ma anche destinato ad esperienze pubbliche che si tenevano due volte la settimana, da dicembre a giugno. Per tale scopo tra il 1785 e il 1788 venne appositamente costruito un nuovo e più ampio Teatro Fisico, l'odierna Aula Volta.",,,,,,,,,,,,,,,,,27100,Pavia,PV,,"Corso Strada Nuova, 65 27100 PV",,,http://www.bellalombardia.regione.lombardia.it/LBL/medium/PST-8e020-00026-IMG-0000043690.jpg,,SIRBEC,,,
art,L'ultimo bacio di Romeo e Giulietta,,"L'ultimo bacio di Romeo e Giulietta fu dipinto da Francesco Hayez a Milano nel 1823. Il soggetto è tratto dalla celebre tragedia di Shakespeare e raffigura l'ultimo bacio scambiato dai due giovani amanti prima che Romeo sia costretto a lasciare la stanza di Giuletta calandosi dalla finestra. Hayez ambienta la scena in un suntuoso palazzo medievale illuminato dalla luce dorata dell'alba, descrivendo con attenzione tutti i particolari degli interni, dagli elementi architettonici agli abiti indossati dai due innamorati. Con questo quadro Hayez si impose come il caposcuola della nascente pittura romantica italiana, proponendo un soggetto letterario allora poco frequentato dagli artisti e una stesura pittorica di grande raffinatezza cromatica, densa di richiami alla grande tradizione veneta del Rinascimento.La tela fu commissionata da Giovan Battista Sommariva, uno dei più importanti collezionisti d'arte europei di primo Ottocento, che la collocò nella sua villa di Tremezzo, dove tuttora si trova.",,,,,,,,,,,,,,,,,22019,Tremezzo,CO,,"Via Regina, 2 22019 CO",,,http://www.bellalombardia.regione.lombardia.it/LBL/medium/OA-CO290-00001-IMG-0000477268.jpg,,SIRBEC,,,
art,Anfore,,"Donata nel 1998 dallo scultore Franz Stähler alla collezione della Fondazione, quest'installazione può essere considerata un'opera ""site-specific"", ovvero appositamente creata per il Parco di sculture di Briosco e scrupolosamente collocata in esso dall'artista stesso, dopo un attento studio dei parametri ambientali circostanti. Molto debitore delle ricerche effettuate nell'ambito della corrente della Land Art, Stähler realizza infatti opere profondamente legate alla terra, utilizzando materiali naturali e primitivi quali il legno, la ceramica, il mattone e il ferro, che vengono modellati direttamente dall'artista. Qui i vasi giganti di terracotta, nell'antichità utilizzati per conservare il cibo, vengono innalzati da terra per mezzo di treppiedi in acciaio alti circa 14 metri, quasi a volersi offrire direttamente al Cielo. Il vaso rappresenta dunque la storia umana, il bisogno dell'uomo di conservare le materie prime per il suo naturale sostentamento, mentre l'altezza conduce ad osservare il mondo e l'ambiente circostante da una diversa prospettiva, che tende sempre meno alla vita quotidiana e sempre più alle grandezze del cosmo.",,,,,,,,,,,,,,,,,20836,Briosco,MB,,"Via Col del Frejus, 3 20836 MB",,,http://www.bellalombardia.regione.lombardia.it/LBL/medium/OA-3o210-01250-IMG-0000475968.jpg,,SIRBEC,,,
art,Giuditta e la sua ancella mettono la testa di Oloferne in un sacco,,"Posti sul parapetto dell'iconostasi, i quattro riquadri a tarsia, coperti da pannelli protettivi che raffigurano composizioni allegoriche in relazione ai contenuti delle ""storie"" da proteggere, introducono alla Bibbia per immagini ideata da Lorenzo Lotto, uno dei principali esponenti del Rinascimento veneziano di primo Cinquecento. Il primo episodio da sinistra, la ""Sommersione del Faraone"", ben si presta a significare simbolicamente l'inizio di un percorso ideato per stimolare meditazioni sulle storie dell'Antico Testamento. Seguono la storia dell'""Arca di Noè"", nella quale si evidenzia il valore purificatore dell'acqua battesiamale, e due scene che simboleggiano il trionfo della virtù sulla brutalità: ""Giuditta con la testa di Oloferne"" e ""Davide e Golia"". I cartoni sono eseguiti dal Lotto tra il 1524 e il 1528. I pannelli, intarsiati dal loverese Giovanni Francesco Capoferri tra il 1527 e il 1530, risultano definitivamente messi in opera entro il 1531. Notevole è la loro resa pittorica: Capoferri, grazie all'utilizzo di diverse essenze lignee, riesce a rendere al meglio le gradazioni cromatiche e i giochi chiaroscurali del Lotto.",,,,,,,,,,,,,,,,,24129,Bergamo,BG,,Piazza Rosate 24129 BG,,,http://www.bellalombardia.regione.lombardia.it/LBL/medium/OA-w6030-00066-IMG-0000475263.jpg,,SIRBEC,,,
art,,,"Nel nostro paese le prime ambulanze a motore degne di nota sono apparse nel 1910, sostituendo a poco a poco le ambulanze a cavallo e le ambulanze a mano, cioè lettighe che i soccorritori a piedi spingevano o tiravano. Ma è con la prima Guerra Mondiale (1914-1918) che l'ambulanza a motore assume una notevole importanza. Inizialmente ricavate da autocarri, già dalla fine degli anni Venti furono allestite partendo da telai automobilistici. L'autoambulanza FIAT 507, conservata presso il Museo, è datata 1929. Il colore beige della carrozzeria rispecchia le specifiche dell'epoca, indicate dalla Croce Rossa Italiana. Nel vano sanitario possiamo notare i particolari più interessanti della vettura: le due barelle a castello con struttura di rinforzo in ferro; il lavandino con rubinetto collegato a un serbatoio, il divano laterale. Altre particolarità: all'esterno sulle fiancate in alto vi sono le prese d'aria laterali per il ricambio dell'aria nel vano sanitario; la portiera utilizzabile per la salita e la discesa della cabina di guida è quella del passeggero a sinistra; sempre in cabina di guida il vetro del parabrezza è diviso in due scomparti che possono essere aperti spingendo in avanti.",,,,,,,,,,,,,,,,,46043,Castiglione delle Stiviere,MN,,"Via Giuseppe Garibaldi, 50 46043 MN",,,http://www.bellalombardia.regione.lombardia.it/LBL/medium/PST-MN020-00001-IMG-0000043671.jpg,,SIRBEC,,,
art,Apostolo,,"La scultura raffigurante un apostolo dalla difficile identificazione custodita presso i Musei Civici di Varese, insieme al suo pendant raffigurante San Giovanni Battista, è stata attribuita allo scultore ticinese Martino Retti, straordinario interprete della scultura lignea tardo rinascimentale attivo soprattutto presso il Sacro Monte di Varese, per il quale realizzò anche la presente scultura. Nonostante la perdita di tutti gli attributi iconografici, che non permette di identificare con precisione l'Apostolo raffigurato, sulla base di confronti con altre statue lignee del medesimo artista la critica ha ipotizzato che l'opera provenga dalla VII cappella del Sacro Monte.",,,,,,,,,,,,,,,,,21100,Varese,VA,,"Via Cola di Rienzo, 42 21100 VA",,,http://www.bellalombardia.regione.lombardia.it/LBL/medium/OA-1o040-00058-IMG-0000478917.jpg,,SIRBEC,,,
art,Collezione d'arte di Gallerie d'Italia,,"Le Gallerie di Piazza Scala si articolano in due aree museali. La sezione ""Da Canova a Boccioni"" presenta le collezioni dell'Ottocento della Fondazione Cariplo e di Intesa Sanpaolo, mentre ""Cantiere del '900"" è un progetto espositivo ""a geometria variabile"" dedicato alle raccolte del XX secolo della Banca. Il percorso permanente, che delinea un panorama generale dell'arte italiana del secondo dopoguerra, è periodicamente integrato da mostre monografiche che approfondiscono singoli autori e temi suggeriti dalla ricchezza di materiali che formano la raccolta.",,,,,,,,,,,,,,,,,,Milano,MI,,"Piazza della Scala, 6  MI",,,http://www.bellalombardia.regione.lombardia.it/LBL/medium/COL-COL-RL480-0000012-IMG-0000001889.jpg,,SIRBEC,,,
art,Madonna con Bambino,,"Pur nella sua semplicità, il dipinto, destinato alla devozione personale, nasconde un'importante significato teologico: il braccialetto di corallo, allusivo del sangue e del martirio, indossato dal Bambino, la sua espressione patetica e l'indefinibile sguardo della Madonna, dal volto di ritratto, prefigurano la Passione e la Morte di Gesù. L'opera è eseguita ""a tempera magra"" su tela finissima che rende i colori opachi ma che dona un aspetto solido e netto alle figure, mentre la lucentezza dei colori è affidata alla preziosità delle materie pittoriche, come il lapislazzuli per il manto e l'oro per la marezzatura della seta. Il dipinto, straordinariamente rifinito, ricorda ancora gli studi su Donatello, compiuti in gioventù da Mantegna a Padova. La naturalezza e la monumentalità con cui è reso il gruppo divino sono i tratti salienti dello stile del Mantegna che traduce in pittura il suo amore per la statuaria classica.",,,,,,,,,,,,,,,,,24121,Bergamo,BG,,"Piazza G. Carrara, 82 24121 BG",,,http://www.bellalombardia.regione.lombardia.it/LBL/medium/OA-C0050-00484-IMG-0000475181.jpg,,SIRBEC,,,
art,"Madonna con Bambino, Apostoli, Santo Vescovo, Santi, Sante con angelo, Angelo, Santa incoronata con Santa monaca, Sant'Eligio benedice un cavallo, Santi Vescovi, San Bassiano con la Vergine, san Giovanni Battista e san Cristoforo, Volta dei bovari, Tetramorfo, Cristo benedicente, Dottori della Chiesa",,"La decorazione ad affresco raffigura nel presbiterio al centro Cristo benedicente racchiuso nella mandorla sorretta dal Tetramorfo, mentre nella fascia inferiore, si dispongono i Santi e al di sotto i dodici Apostoli divisi a gruppi di tre e un Santo Vescovo. Negli intradossi che separano l'abside dal presbiterio compaiono altri due vescovi, due figurine di oranti rivolte verso la navata e due uomini a cavallo sotto la figure del vescovo. Ai lati del presbiterio vi sono dei riquadri con Sant'Eligio che benedice un cavallo, Madonna in trono col Bambino, Santo Vescovo, una Annunciazione affiancata da Santa Caterina e un'altra Santa Martire. La prima volta verso il presbiterio è decorata con carri trainati da coppie di buoi guidati da bovari, quella precedente con i simboli degli Evangelisti e infine i Dottori della Chiesa. Nella navata centrale rimangono una Madonna col Bambino, un'Annunciazione e in controfacciata dei Santi e una sinopia con San Giorgio e la principessa. Sono opera del Maestro di San Bassiano, forse allievo del Maestro della tomba Fissiraga (attivo a Lodi e a Milano), che qui dovrebbe dipingere tra il 14 aprile 1321 e il 1323, come attestano sia i documenti sia la lapide dei Bovari murata nella navata sinistra: ""mccc Paraticum boaterior. xxiii fecit fieri hoc celum"". L'intervento inizia dalle volte per poi proseguire nel presbiterio e delle due absidi, di cui quella a sinistra completamente ridipinta nel 1923-1924.",,,,,,,,,,,,,,,,,26855,Lodi Vecchio,LO,,Via Basilica San Bassiano 26855 LO,,,http://www.bellalombardia.regione.lombardia.it/LBL/medium/OA-T0010-00216-IMG-0000475556.jpg,,SIRBEC,,,
art,Natura morta con strumenti musicali e statuetta,,"La scena, inquadrata da un tendaggio, che ha l'aspetto di un boccascena, presenta da sinistra a destra una statuetta virile di gusto michelangiolesco, un'arpa, una mandola vicino a un calamaio, uno spartito per musica vocale -sul quale si legge un testo casuale-, un liuto attiorbato con sopra un libricino e un violino su alcuni libri. Il significato della composizione è probabilmente la ""Vanità delle Arti Liberali"", simboleggiata dagli strumenti musicali (la musica), dai libri e dal calamaio con penna (la poesia) e dalla statuetta (le arti figurative), disposti disordinatamente e quasi abbandonati su un tavolo. La disposizione degli oggetti è regolata secondo rapporti geometrici sottolineati anche cromaticamente da alcuni punti di luce bianca intensa, che spiccano nell'insieme. Il dipinto, considerato uno dei capolavori del Baschenis e replicato più volte dalla bottega e dai seguaci, è databile tra il sesto e il settimo decennio, agli esordi della fase cosiddetta barocca e più ornata, che sarà di esempio a Bartolomeo Bettera.",,,,,,,,,,,,,,,,,24121,Bergamo,BG,,"Piazza G. Carrara, 82 24121 BG",,,http://www.bellalombardia.regione.lombardia.it/LBL/medium/OA-C0050-01390-IMG-0000475208.jpg,,SIRBEC,,,
art,Decorazione floreale e drago,,"Questi cinque piatti, che componevano probabilmente un servizio da tavola acquistato dal conte Luigi Tadini, appartengono alla Manifattura di Meissen, che è la prima produzione occidentale a realizzare, a partire dal 1710, porcellane simili a quelle cinesi e giapponesi. Tutti gli esperimenti precedenti, come quello tentato alla corte fiorentina dei Medici sotto Francesco I, falliscono. Grazie agli studi del geniale alchimista Bottger, Augusto II il Forte, Elettore di Sassonia, riesce ad avviare la produzione della porcellana e ad imporla sul mercato europeo. La tipologia di questi piatti, appartenenti alla prima produzione di Meissen, ancora molto vicina al gusto orientale e caratterizzata dalla lavorazione a rilievo della tesa con motivo a stuoia, è detta Sulkowski dal nome del conte polacco, responsabile delle forniture di Meissen per il Palazzo Giapponese di Dresda, che fa realizzare uno straordinario servizio con questo decoro.",,,,,,,,,,,,,,,,,24065,Lovere,BG,,"Via Tadini, 40 24065 BG",,,http://www.bellalombardia.regione.lombardia.it/LBL/medium/OA-S0060-00067-IMG-0000475172.jpg,,SIRBEC,,,
art,Il sanmartino (Trasloco),,"Il dipinto riveste particolare importanza per le brillanti soluzioni compositive e per la rarità del soggetto che non trova precedenti in altre composizioni cinquecentesche nè italiane nè straniere. La scena riproduce una scena di vita quotidiana tipica della pianura padana: il trasloco dei contadini che avveniva alla scadenza del contratto annuale, l'11 novembre, in corrispondenza del giorno dedicato a San Martino. In primo piano alcune donne e uomini sono impegnati a caricare le loro masserizie sul dorso di un cavallo, mentre sul fondo si vedono contadini e carri già in cammino verso nuove destinazioni. Sul lato sinistro alcune donne si dedicano al bucato, mentre alcuni giovani si tuffano nell'acqua del fiume vicino alle ruote dei mulini. L'opera realizzata da Vincenzo Campi intorno al 1572, era rimasta presso il pittore, tanto che alla sua morte passa in proprietà della moglie, Elena Luciani, insieme ad altre quattro tele raffiguranti la Fruttivendola, i Pescivendoli, i Pollivendoli e la Cucina, come si evince dal testamento della donna conservato presso l'Archivio di Stato di Cremona. Nel 1623 alla morte della donna il gruppo di dipinti venne venduto da Angela Bianchi e Marta Capucci, sue conviventi ed esecutrici testamentarie, ai monaci del convento di San Sigismondo in Cremona. Nel 1806 le tele vengono viste da Andrea Appiani, commissario delle Belle Arti, che scelse le quattro tele raffiguranti la Fruttivendola, i Pescivendoli, i Pollivendoli e la Cucina da inviare alla nascente Pinacoteca di Brera, mentre il San Martino, forse opportunamente nascosto, rimase a Cremona e pervenne alla Prefettura, dove rimase nascosto al pubblico, tanto che lo si credeva perduto. Nel 1996 venne invece ritrovato da Franco Paliaga su segnalazione di Gianni Toninelli.",,,,,,,,,,,,,,,,,26100,Cremona,CR,,"Via Ugolani Dati, 4 26100 CR",,,http://www.bellalombardia.regione.lombardia.it/LBL/medium/OA-CR230-00012-IMG-0000478222.jpg,,SIRBEC,,,
art,Battesimo di Cristo,,"Giovan Battista Moroni, pittore bergamasco famoso soprattutto per i suoi ritratti, fa rivivere l'episodio evangelico del battesimo di Cristo all'interno di una cornice paesaggistica ricca di rimandi all'ambiente naturale bergamasco. Il dipinto raffigura il momento in cui il Battista asperge Cristo nel fiume Giordano. In lontananza il paesaggio si mescola all'azzurro del cielo da cui discende la colomba dello Spirito Santo. Al di sopra, in mezzo a una cortina di nubi, si fa largo la figura appena accennata di Dio Padre benedicente. Proprio la fattura del paesaggio, discendente da quello più sfumato e atmosferico inaugurato dal Moroni all'inizio degli anni Sessanta, e la sua progressiva crescita d'importanza in termini di spazio costituiscono due elementi utili alla cronologia dell'opera, collocata intorno al settimo decennio del Cinquecento. L'opera, anticamente documentata nella cappella vescovile di Santa Croce a Bergamo, è probabilmente commissionata dall'allora vescovo Federico Cornaro per l'aggiornamento figurativo dell'edificio.",,,,,,,,,,,,,,,,,24121,Bergamo,BG,,"Via Pignolo, 76 24121 BG",,,http://www.bellalombardia.regione.lombardia.it/LBL/medium/OA-BG150-00008-IMG-0000475383.jpg,,SIRBEC,,,
art,Nicodemo,,"La statua di ""Nicodemo"" faceva parte di un gruppo ligneo che rappresentava il ""Compianto su Cristo morto"", oggi disperso tra collezioni private. L'opera viene acquistato nel 1994 dal Comune di Milano. Il gruppo era stato in passato identificato con un ""Compianto"", oggetto di un lascito testamentario alla Chiesa di S. Giovanni Battista a Morbegno, nel 1918, e descritto nei documenti notarili. L'opera, unanimemente attribuita a Giovanni Angelo del Maino, scultore e intagliatore attivo nel Ducato di Milano all'inizio del XVI secolo, è datata, secondo comparazioni stilistiche con altre opere dello stesso autore, al terzo decennio del Cinquecento.",,,,,,,,,,,,,,,,,20121,Milano,MI,,Piazza Castello 20121 MI,,,http://www.bellalombardia.regione.lombardia.it/LBL/medium/OA-5q050-00579-IMG-0000493017.jpg,,SIRBEC,,,
art,Motivi decorativi vegetali,,"Gioiello prezioso conservato all'interno del Museo d'Arte Antica del Castello Sforzesco, la 'Sala delle Asse', attualmente in restauro, fu dipinta da Leonardo da Vinci tra il 1498 e il 1499. Ancora una volta il genio vinciano mise all'opera tutte le sue conoscenze teoriche e tecniche per predisporre una lettura del dipinto a più livelli: estetica, simbolica, politica. La volta viene così abilmente decorata con un motivo naturalistico, costituito da un fitto intreccio di foglie e rami di gelso, la pianta il cui nome latino (morus) omaggiava il committente del dipinto, il duca Ludovico Maria Sforza detto il Moro, e sulla quale si fondava l'intera economia del Ducato, legata alla produzione e al commercio della seta. Il dipinto mostra diciotto alberi che dalle pareti risalgono verso la volta, dove si intrecciano l'un l'altro, mostrando nastri dorati che riproducono quei ""ludi geometrici"" tanto amati dall'artista, e che contemporaneamente mostrano la sempiterna lotta tra caos e ordine, simboleggiata anche dalle loro possenti radici dipinte a monocromo che scardinano le rocce nel terreno.",,,,,,,,,,,,,,,,,20121,Milano,MI,,Piazza Castello 20121 MI,,,http://www.bellalombardia.regione.lombardia.it/LBL/medium/OA-3o210-01286-IMG-0000479485.jpg,,SIRBEC,,,
art,Pala Manfron,,"Firmata PARIS BORDONVS TARVISIVS P. sul cartiglio in basso, l'opera è nota anche come ""Pala Manfron"" in ricordo di Giulio Manfron, condottiero di origine vicentina, ritratto nelle vesti di san Giorgio, il santo con armatura a sinistra del trono. Nella scena il gruppo di figure è protetto da un padiglione scuro sollevato da dinamici angioletti, che dona uno spirito confidenziale e spontaneo. A destra del trono si trova la figura possente di san Cristoforo, raffigurato mentre, con un piede ancora nell'acqua, si toglie dalle spalle il Bambino per consegnarlo alla Madonna. La pala, realizzata dal trevigiano Paris Bordon, uno dei protagonisti del classicismo veneziano nel secondo quarto del XVI secolo, è vista da Marcantonio Michiel già all'inizio degli anni trenta del Cinquecento su un altare della chiesa di Sant'Agostino a Crema. Il dipinto è acquistato nel 1805 dal conte Luigi Tadini, che in quegli anni mira a ricomporre un nucleo di dipinti illustranti la cultura artistica della sua città, Crema.",,,,,,,,,,,,,,,,,24065,Lovere,BG,,"Via Tadini, 40 24065 BG",,,http://www.bellalombardia.regione.lombardia.it/LBL/medium/OA-S0010-00042-IMG-0000475150.jpg,,SIRBEC,,,
art,La Vergine fa giungere il viatico a una devota del Santissimo Sacramento,,"L'opera costituisce un bozzetto per una tela eseguita da Pietro Antonio Magatti per l'Arciconfraternita del Santissimo Sacramento del Duomo di Milano tra la fine del terzo e l'inizio del quarto decennio del XVIII secolo. L'opera definitiva è oggi conservata al Museo Diocesano di Milano insieme alle altre tele superstiti del ciclo e dimostra un'estrema vicinanza nei dettagli competitivi a questa versione. In entrambe la Vergine assiste una donna, sdraiata a terra e sorretta da angeli, cui un monaco sta somministrando l'Eucaristia. Unica differenza evidente tra le due opere è la stesura pittorica, che nel presente bozzetto appare più sgranata e meno definitiva.",,,,,,,,,,,,,,,,,21100,Varese,VA,,"Via Cola di Rienzo, 42 21100 VA",,,http://www.bellalombardia.regione.lombardia.it/LBL/medium/OA-1o040-00055-IMG-0000478913.jpg,,SIRBEC,,,
art,,,"Risalenti probabilmente alla prima metà del II sec. a.C., i due frammenti, una testa e un torso, sono la testimonianza più antica della colonia latina di Cremona, fondata dai Romani nel 218 a.C. Ritrovati casualmente, nel 1974, nel muro medioevale della cantina di Palazzo Dati, nel centro cittadino, appartengono a una statua maschile il cui personaggio, purtroppo, non è possibile identificare. Nel volto, per quanto lacunoso nella parte sinistra, è possibile riconoscere i lineamenti regolari di un giovane dai grandi occhi e dalla bocca carnosa, mentre il busto presenta un pesante panneggio che copre la spalla sinistra e ricade a larghe pieghe sulla schiena.",,,,,,,,,,,,,,,,,26100,Cremona,CR,,"Via S. Lorenzo, 4 26100 CR",,,http://www.bellalombardia.regione.lombardia.it/LBL/medium/RA-CR210-00003-IMG-0000095453.jpg,,SIRBEC,,,
art,Allegorie,,"Nell'edizione del 1743 delle Ville di Delizia, si documenta l'assetto definitivo assunto dal complesso. La villa ha un'articolazione unitaria e simmetrica in cui emerge il corpo centrale al quale si collegano le ali più basse dei rustici, che racchiudono il cortile d'onore mediante due testate di cui quella di sinistra ospita la chiesa. I muraglioni di contenimento delle terrazze erano intettorri da scalinate a doppia rampa in cui erano inseriti ninfei. Entro il 1749 i lavori dovevano essere terminati e con essi la decorazione ad affresco riferibili alla scuola di Pietro Maggi.",,,,,,,,,,,,,,,,,26863,Orio Litta,LO,,"Via Montemalo, 18 26863 LO",,,http://www.bellalombardia.regione.lombardia.it/LBL/medium/OA-T0010-00234-IMG-0000475687.jpg,,SIRBEC,,,
art,"Banchetto di Erode, Storie di san Giovanni Battista, Sepoltura di san Giovanni Battista, Presentazione della testa del Battista a Erodiade",,"Appartenenti al ciclo di affreschi dipinto da Masolino da Panicale all'interno del Battistero di Castiglione Olona, le scene inerenti la morte di Giovanni Battista costituiscono alcuni dei dipinti maggiormente riusciti. Nella cappella maggiore, infatti, Masolino da Panicale ha dipinto il pannello che presenta una sequenza di eventi susseguitesi nel tempo ma collocati simultaneamente in un'unica ambientazione spaziale, nella quale sono ben riconoscibili Il Banchetto di Erode; La consegna della testa a Erodiade; Il seppellimento del Battista. L'elegante ambientazione cortese che funge da sfondo a questi episodi, mostra il grande immaginario figurativo dell'artista, che qui inserisce personaggi che indossano cappelli alla greca e costumi orientali che popolano quinte architettoniche dal gusto tipicamente gotico-rinascimentale. L'alto livello qualitativo di questi affreschi è raggiunto anche grazie alla raffinata tecnica esecutiva e all'uso di materiali compositi, che impreziosiscono ulteriormente gli effetti luministici delle pitture.",,,,,,,,,,,,,,,,,,Castiglione Olona,VA,,Via Cardinal Branda  VA,,,http://www.bellalombardia.regione.lombardia.it/LBL/medium/OA-4y090-00016-IMG-0000478980.jpg,,SIRBEC,,,
art,"Incoronazione di Maria Vergine, Evangelisti e Padri della Chiesa",,"Espressione di una competenza elevatissima, la decorazione del presbiterio dell'Oratorio di S. Stefano a Lentate, costituisce uno dei repertori più raffinati di tutta la Lombardia. La volta è divisa in quattro vele dipinte ad affresco intorno al 1360 da un artista di chiara matrice giottesca, filtrata attraverso la cultura cortese e mondana delle corti lombardi della seconda metà del XIV secolo. In mancanza di un nome certo cui attribuire l'opera, la critica lo ha indicato genericamente con il nome ""Maestro delle Vele"" e gli ha attribuito la progettazione di tutto l'impianto decorativo dell'oratorio, per le pareti del quale si fece affiancare da una bottega composta da numerosi artisti.Nelle vele sono raffigurati quattro giganteschi troni marmorei che ospitano la scena della ""Incoronazione della Vergine"" circondata da santi, le figure dei Padri della Chiesa collegati alla città di Milano, Ambrogio e Agostino, e i quattro Evangelisti (Luca, Marco, Matteo e Giovanni) circondati da clipei raffiguranti i loro simboli: rispettivamente il toro, il leone, l'angelo e l'aquila.",,,,,,,,,,,,,,,,,20823,Lentate sul Seveso,MB,,"Piazza San Vito, 24 20823 MB",,,http://www.bellalombardia.regione.lombardia.it/LBL/medium/OA-3o210-01273-IMG-0000476071.jpg,,SIRBEC,,,
art,,,"Il fascino della Regina Margherita è legato alla sua imponenza e storia. Utilizzata nel setificio Gavazzi di Desio per azionare elettricamente 1800 telai e illuminare i locali, viene inaugurata alla presenza della famiglia reale e racconta di un'epoca in cui l'industria italiana andava gradualmente elettrificandosi. La sua motrice rappresenta un'eccellenza nella storia dell'industria meccanica: le Officine Franco Tosi di Legnano. Un mondo tecnico animato da affetti come il legame tra il fondatore del Museo Guido Ucelli e la moglie Carla Tosi.",,,,,,,,,,,,,,,,,20123,Milano,MI,,"Via San Vittore, 21 20123 MI",,,http://www.bellalombardia.regione.lombardia.it/LBL/medium/PST-ST110-00001-IMG-0000043741.jpg,,SIRBEC,,,
art,Gondole sulla laguna (Laguna grigia),,"Il dipinto è considerato uno dei capolavori del vedutismo poetico di Francesco Guardi. La veduta della laguna è realizzata con una ristretta gamma di colori, in cui predominano i grigi e gli azzurri. In primo piano è una gondola con gondoliere. Pochi tocchi di luce rosata delineano i muraglioni e i campanili della città che appare sullo sfondo, la cui identificazione rimane incerta. Anche la datazione della tela è dubbia: attualmente si tende a riferirne l'esecuzione verso il 1765, per l'individuazione in essa di rapporti con il vedutismo del Canaletto. All'opera viene attribuito un valore di anticipazione dello sviluppo ottocentesco della pittura di paesaggio.",,,,,,,,,,,,,,,,,20121,Milano,MI,,"Via Manzoni, 12 20121 MI",,,http://www.bellalombardia.regione.lombardia.it/LBL/medium/OA-RL480-00035-IMG-0000477426.jpg,,SIRBEC,,,
art,Figura (Grande nudo),,"Il grande cartone, quadrettato per la trasposizione in affresco, descrive un grande nudo femminile seduto a terra con un paesaggio urbano sullo sfondo con un'unica figura maschile. L'opera si collega quasi certamente al progetto per il grande affresco raffigurante l'""Italia tra le Arti e le Scienze"", eseguito nel 1935 da Sironi nell'Aula Magna dell'Università di Roma ""La Sapienza"" per incarico del Fascio. Nel Manifesto della Pittura Murale del 1933, di cui è il principale ispiratore insieme a Carrà, Sironi esprime la sua alta considerazione dell'affresco e della grande decorazione in generale, che hanno, rispetto alla pittura da cavalletto, un più forte significato sociale essendo destinate al pubblico e non al privato ed essendo quindi interpreti di valori comuni con una funzione educatrice.",,,,,,,,,,,,,,,,,24121,Bergamo,BG,,"Via S. Tommaso, 53 24121 BG",,,http://www.bellalombardia.regione.lombardia.it/LBL/medium/OA-C0050-01575-IMG-0000475288.jpg,,SIRBEC,,,
art,Ritratto di dama,,"Il volto della fanciulla ritratta è colto di profilo e segnato da una sottile linea nera di contorno che lo fa risaltare sullo sfondo chiaro del cielo azzurro. La donna indossa una camicia bianca e un corpetto scollato e allacciato con una serie di bottoni, la manica è in velluto broccato. I capelli sono raccolti sulla nuca, legati da cordoncini di seta e da un filo di perle, mentre un velo di garza sottile di forma triangolare è teso sull'orecchio. Sulla fronte scende il ""frenello"", composto da un duplice filo di perle. Il collo, lungo e sottile, è ornato da una corta collana formata da tre perle bianche alternate a una d'oro, cui si aggancia un pendente costituito da un grande rubino grezzo e da altre perle. La ricchezza dell'abito, la ricercatezza dell'acconciatura dei capelli e la preziosità dei gioielli indossati dalla donna inducono a pensare che si tratti di un personaggio di rilievo dell'aristocrazia fiorentina del Quattrocento. La capacità di rendere in maniera realistica i tessuti e i gioielli appare consona all'arte del pittore fiorentino Piero del Pollaiolo, così come può essere riferita alla sua mano l'esecuzione della sottile e raffinata linea di contorno che esalta il profilo della fanciulla sullo sfondo chiaro del cielo. La datazione, sulla base di un confronto stilistico con alcune opere dello stesso autore, è fatta risalire ai primi anni settanta del Quattrocento.",,,,,,,,,,,,,,,,,20121,Milano,MI,,"Via Manzoni, 12 20121 MI",,,http://www.bellalombardia.regione.lombardia.it/LBL/medium/OA-RL480-00040-IMG-0000477431.jpg,,SIRBEC,,,
art,Ecce Homo,,"L'Ecce Homo è considerato l'estremo capolavoro della pittura sacra di Francesco Hayez, pittore veneto che dopo essersi inserito perfettamente nel fervido clima neoclassico milanese si impose come caposcuola del Romanticismo italiano. La scena, ben costruita da un punto di vista architettonico, raffigura il momento in cui Cristo flagellato viene mostrato al popolo. Lo caratterizzano gli emblemi regali messi dai soldati per schernirlo: la corona di spine in testa, il manto porpora e la canna retta di traverso come uno scettro. L'opera, che si colloca nell'attività tarda dell'Hayez, è realizzata probabilmentre tra il 1867 e il giugno del 1875 e impegna non poco l'artista, le cui condizioni di salute non sono delle migliori. In particolare, l'aggiunta in fase di esecuzione di circa trenta cm di tela, visibile ad occhio nudo, sottolinea il lungo travaglio per raggiungere quell'effetto scenografico e monumentale che il pittore voleva dare alla scena. Il dipinto, spedito a Lovere nel luglio del 1875, è esposto fin da subito nelle Sale dell'Accademia Tadini.",,,,,,,,,,,,,,,,,24065,Lovere,BG,,"Via Tadini, 40 24065 BG",,,http://www.bellalombardia.regione.lombardia.it/LBL/medium/OA-S0010-00348-IMG-0000475160.jpg,,SIRBEC,,,
art,Campagna,,"La tela, attraverso la giustapposizione di campi, acqua e di piccoli filari di alberi, appena scalati in profondità e sovrastati da un alto cielo, presenta una veduta della campagna casalasca colta in un istante senza tempo e sottolineata nei suoi ampi ed ordinati spazi, privi di figure umane.Ben rappresenta lo stile di Tino Aroldi che, grazie a un'estrema sintesi formale, risolta in composizioni di superfici quasi ai limiti dell'astrazione, unita a colori chiari e soffusi (con toni perlacei viranti al grigio-azzurro, al verde veronese e al violetto) mira, attraverso i suoi paesaggi, a rappresentare l'infinità dello spazio e la dimensione interiore dell'autore. Di carattere un po' schivo fu sempre restio ad esporre le sue opere, Aroldi fu invece molto attico nei sodalizi artistici cremonesi sia come organizzatore di esposizioni.",,,,,,,,,,,,,,,,,26041,Casalmaggiore,CR,,"Via Formis, 17 26041 CR",,,http://www.bellalombardia.regione.lombardia.it/LBL/medium/OA-CR230-00006-IMG-0000478216.jpg,,SIRBEC,,,
art,Raccolta etnografica del Museo del Lino,,,,,,,,,,,,,,,,,,,26033,Pescarolo ed Uniti,CR,,"Via Mazzini, 73 26033 CR",,,http://www.bellalombardia.regione.lombardia.it/LBL/medium/COL-COL-LMD20-0000012-IMG-0000001911.jpg,,SIRBEC,,,
art,Paesaggio,,"La riscoperta occidentale del procedimento della porcellana, già noto da secoli in Cina e Giappone, dà l'avvio nel primo Settecento a numerose manifatture, tra cui quella di Capodimonte a Napoli, che è chiusa per il trasferimento della corte di Carlo III di Borbone a Madrid ma che riapre con il nome di Reale Fabbrica Ferdinandea nel 1773 sotto Ferdinando IV di Borbone. Da quel momento per almeno due decenni i suoi sontuosi servizi da tavola, da té e da caffé, ma anche i suoi trionfi da tavola in biscuit, connoteranno le tavole delle più importanti famiglie. Questo servizio da caffè è forse acquistato dal conte Luigi Tadini nel corso di ripetuti soggiorno a Napoli, compiuti tra il 1793 e il 1797. Ogni elemento del servizio presenta una diversa veduta del Regno di Napoli, dipinta a colori a punta di pennello e ispirata a incisioni del tempo. L'esecuzione delle vedute, animate anche da interessi etnografici per le popolazioni locali, è basata su una stesura a macchia dal morbido tocco con sfumature ed effetti luministici.",,,,,,,,,,,,,,,,,24065,Lovere,BG,,"Via Tadini, 40 24065 BG",,,http://www.bellalombardia.regione.lombardia.it/LBL/medium/OA-S0060-00128-IMG-0000475164.jpg,,SIRBEC,,,
art,"La Vergine in trono con il Bambino, i Santi Anna, Elisabetta, Agostino e il beato Pietro degli Onesti",,"La ""Pala Portuense"", eseguita tra il 1479 e il 1481 per la chiesa di S. Maria in Porto Fuori a Ravenna retta dai Canonici Lateranensi. Pervenne alla Pinacoteca a seguito delle soppressioni napoleoniche. Sotto una maestosa architettura è collocato il podio ottagonale sul quale poggia il trono della Vergine. La base è decorata a formelle che simulano rilievi bronzei all'antica. Ai lati del trono appaiono sant'Agostino, protettore dell'ordine dei Lateranensi, e Pietro degli Onesti, suo fondatore. La base del trono è sorretta da colonne attraverso le quali si scorge uno straordinario paesaggio marino in burrasca, probabilmente allusivo alla fondazione di S. Maria del Porto: giunto a Ravenna di ritorno dalla Terrasanta, infatti, Pietro degli Onesti era scampato al naufragio e aveva promesso alla Vergine la costruzione di una grande chiesa come ex voto per il miracolo ricevuto.La pala costituisce uno degli esiti più vicini alla monumentalità composta e classica raggiunti da de Roberti, che qui placa l'esagitato dinamismo degli affreschi di palazzo Schifanoia a Ferrara e approda a forme solide e misurate, dove le figure sono trattate con un robusto modellato plastico e le inquietudini espressive dell'artista restano confinate nelle partiture decorative.",,,,,,,,,,,,,,,,,20121,Milano,MI,,"Via Brera, 28 20121 MI",,,http://www.bellalombardia.regione.lombardia.it/LBL/medium/OA-RL480-00069-IMG-0000477403.jpg,,SIRBEC,,,
art,Scene della vita del Buddha,,"IIl frammento conserva due scene dell'ultima vita del Buddha storico, Siddhartha Gautama, da leggersi da destra a sinistra, secondo il senso del giro rituale intorno allo stupa, il monumento sul quale il rilievo era originariamente disposto. Sulla destra è raffigurata Maya, madre del Buddha, dormiente su un letto tra due ancelle, mentre sogna un elefante, racchiuso in un nimbo, rivolto verso il suo fianco. Il sogno, la cui interpretazione è raffigurata nella scena successiva, indica la futura nascita di un uomo destinato a essere un sovrano universale, ""cakravartin"", o un ""Risvegliato"", Buddha. A vegliare il sonno di Maya è una ""yavani"", una guardiana vestita alla greca e armata di lancia. Nella scena seguente i genitori di Siddhartha, seduti su degli scranni, ascoltano l'interpretazione del sogno del brahmano e, all'estrema sinistra, forse il vecchio saggio Asita in presenza di altre figure.",,,,,,,,,,,,,,,,,20123,Milano,MI,,"Corso Magenta, 15 20123 MI",,,http://www.bellalombardia.regione.lombardia.it/LBL/medium/RA-RL480-00006-IMG-0000095429.jpg,,SIRBEC,,,
art,,,"Tra gli oggetti esposti nel Museo Archeologico di Lecco si segnala il rilievo funerario di epoca tardoromana (fine del I sec. a. C. - inizio del I sec d. C.) a forma di parallelepipedo con quattro nicchie da cui si affacciano i busti di personaggi identificati dalla scritta sottostante: si tratta di quattro defunti, due giovani, un vecchio e una donna, con il volto caratterizzato in modo assai realistico. Il reperto proviene dalla demolizione della chiesa di Santa Maria della Scala a Milano e rappresenta un caso interessante di reimpiego di materiali romani in edifici medievali.",,,,,,,,,,,,,,,,,23900,Lecco,LC,,"Corso Matteotti, 32 23900 LC",,,http://www.bellalombardia.regione.lombardia.it/LBL/medium/RA-G1010-00421-IMG-0000091393.jpg,,SIRBEC,,,
art,,,"L'elicottero sperimentale di Enrico Forlanini è il primo oggetto a sollevarsi in volo grazie alla spinta di un motore. Non ha pilota ed è dotato di una leggera motrice a vapore e di due eliche controrotanti poste sullo stesso asse. Presentato a Milano nel 1877 a un pubblico di tecnici, ingegneri e appassionati, si innalza di circa 13 metri, resta sospeso in aria per 20 secondi e discende dolcemente tornando al punto di partenza.",,,,,,,,,,,,,,,,,20123,Milano,MI,,"Via San Vittore, 21 20123 MI",,,http://www.bellalombardia.regione.lombardia.it/LBL/medium/PST-ST120-00439-IMG-0000043775.jpg,,SIRBEC,,,
art,Crocifissione,,"La monumentale 'Crocifissione dipinta sulla parete meridionale del refettorio di Santa Maria delle Grazie ben rappresenta la tradizione della pittura quattrocentesca lombarda prima dell'operato di Leonardo da Vinci che, dipingendo sulla parete di fronte l''Ultima Cena', ha condannato l'affresco eseguito da Donato Montorfano quasi all'oblio. L'opera di questo artista occupa l'intera parete e l'insieme delle tre lunette, all'interno delle quali si collocano i tre altissimi crocifissi, e fu eseguita nel 1495 da uno dei massimi esponenti della cultura milanese, nonché erede di una ricca tradizione pittorica familiare. Il gusto di questa Crocefissione, ancora saldamente ancorato al fascino della pittura tardogotica, ben si allinea con lo stile espresso nella decorazione interna della chiesa delle Grazie, che verrà stravolto solo alla fine del Quattrocento dall'operato del fiorentino Da Vinci e dell'urbinate Donato Bramante.",,,,,,,,,,,,,,,,,20123,Milano,MI,,Piazza Santa Maria delle Grazie 20123 MI,,,http://www.bellalombardia.regione.lombardia.it/LBL/medium/OA-3o210-01280-IMG-0000479448.jpg,,SIRBEC,,,
art,Madonna di Kazan,,"Maria è ritratta a mezzo busto con il volto reclinato verso il Figlio, che si regge in piedi sulle ginocchia della Madre mentre benedice con la mano destra. Punto focale della raffigurazione è lo sguardo di entrambe le figure, sottolineato dai grandi occhi aperti sotto le marcate arcate sopraccigliari e rivolto verso l'osservatore . Sia la Madonna che Gesù Bambino indossano un manto (maphorion) rosso sopra una tunica azzurra, colori che rimandano alla doppia natura, divina e umana, di Maria e Cristo. Il prototipo iconografico dell'opera è quello della cosiddetta ""Madonna di Kazan"", realizzata probabilmente all'inizio del secondo millennio a Costantinopoli da dove scompare nel 1209. Ricomparsa all'inizio del Novecento è donata nel 2004 al patriarca di Mosca Alessio II. L'icona fa parte della preziosa collezione donata con lascito testamentario alla Fondazione dalla signora Liliana Giordano (Chiari 1922-Rezzato 2012) ed è costituita da settanta pezzi databili dal XIV al XIX secolo, provenienti dai territori slavi.",,,,,,,,,,,,,,,,,25032,Chiari,BS,,"Via Bernardino Varisco, 9 25032 BS",,,http://www.bellalombardia.regione.lombardia.it/LBL/medium/OA-2k050-00010-IMG-0000477790.jpg,,SIRBEC,,,
art,Restauratio humana,,"Posti sul parapetto dell'iconostasi, i quattro riquadri a tarsia, coperti da pannelli protettivi che raffigurano composizioni allegoriche in relazione ai contenuti delle ""storie"" da proteggere, introducono alla Bibbia per immagini ideata da Lorenzo Lotto, uno dei principali esponenti del Rinascimento veneziano di primo Cinquecento. Il primo episodio da sinistra, la ""Sommersione del Faraone"", ben si presta a significare simbolicamente l'inizio di un percorso ideato per stimolare meditazioni sulle storie dell'Antico Testamento. Seguono la storia dell'""Arca di Noè"", nella quale si evidenzia il valore purificatore dell'acqua battesiamale, e due scene che simboleggiano il trionfo della virtù sulla brutalità: ""Giuditta con la testa di Oloferne"" e ""Davide e Golia"". I cartoni sono eseguiti dal Lotto tra il 1524 e il 1528. I pannelli, intarsiati dal loverese Giovanni Francesco Capoferri tra il 1527 e il 1530, risultano definitivamente messi in opera entro il 1531. Notevole è la loro resa pittorica: Capoferri, grazie all'utilizzo di diverse essenze lignee, riesce a rendere al meglio le gradazioni cromatiche e i giochi chiaroscurali del Lotto.",,,,,,,,,,,,,,,,,24129,Bergamo,BG,,Piazza Rosate 24129 BG,,,http://www.bellalombardia.regione.lombardia.it/LBL/medium/OA-w6030-00065-IMG-0000475259.jpg,,SIRBEC,,,
art,Estensione,,"Esemplare testimonianza del concetto di metamorfosi, la scultura realizzata nel 1970 da Giò Pomodoro racchiude in sé tutta la poetica dell'artista, per il quale materiali come marmo, pietra o bronzo vanno ""sentiti"" come un campo di tensioni, uno scontro fra territori diversi. L'opera dello scultore pesarese non restituisce infatti un'immagine reale, riferibile al vero, ma studia lo spazio nella sua dimensione più astratta: il metallo diventa un materiale magmatico e metamorfico attraverso cui è possibile percepire l'eco di lontane energie e della volontà della mano creatrice dell'artista. La presente scultura, in particolare, si organizza intorno al contrasto tra spazi pieni e spazi vuoti, altrettanto importanti poiché carichi di significato, che si attraggono e si respingono sotto forma di due ""ali"" contorte e simmetriche, come le pagine di un libro strappato.",,,,,,,,,,,,,,,,,20836,Briosco,MB,,"Via Col del Frejus, 3 20836 MB",,,http://www.bellalombardia.regione.lombardia.it/LBL/medium/OA-3o210-01244-IMG-0000475946.jpg,,SIRBEC,,,
art,,,"Si tratta di un bell'esempio di elmo comunemente indossato in battaglia dai guerrieri persiani, da identificare con il cosiddetto ""kolah khud"" (casco), caratterizzato dalla fine decorazione a motivi fitomorfi e arabescati riservata alla calotta e al paranaso. Il casco persiano si differenzia dal modello indiano, il ""top"", per il suo rialzo alla sommità, mentre quello turco, lo ""shiskak"", è ancora più cuspidato. I maestri persiani non si limitavano a soggetti fitomorfi o moreschi, consentiti dalla tradizione iconoclasta dell'arte islamica, ma si dilettavano anche nella presentazione di scene di corte, di combattimento e talvolta di veri e propri ritratti di personaggi. Spesso la calotta reca iscrizioni in arabo e persiano antico che citano versetti del Corano. L'esemplare dimostra l'eclettismo perseguito da Pietro Malossi nella costituzione delle sue collezioni.",,,,,,,,,,,,,,,,,25050,Ome,BS,,"Via Maglio, 51 25050 BS",,,http://www.bellalombardia.regione.lombardia.it/LBL/medium/OA-2k050-00018-IMG-0000477802.jpg,,SIRBEC,,,
art,Ritratto di Giovanni Benedetto Caravaggi,,"L'opera ritrae Giovanni Benedetto Caravaggi, filosofo e medico appartenente a una nobile famiglia di Crema. Abbigliato con toga di seta rossa, stola nera e tricorno di feltro, è qui raffigurato come un umanista che si interrompe dalla lettura di un ponderoso volume aperto sul tavolo. Il libro manoscritto presenta sul taglio superiore alcuni segnalibri e postille nei margini delle pagine, come si addice a uno studioso. Oltre la tenda si apre un paesaggio montuoso illuminato dalla luce di un tramonto rosato che investe un piccolo agglomerato di case. E' probabile che l'opera sia stata eseguita quando il pittore, di origini bergamasche ma residente a Venezia, per un certo periodo rientrò a Bergamo e negli anni 1518-1520 realizzò diverse opere anche nella vicina Crema. Nell'opera Cariani mette in campo tutta la sua cultura artistica veneziana, derivata dalla pittura tonale di Giorgione, presso il quale si era probabilmente formato, e dalla nuova impostazione libera e naturale dei ritratti di Tiziano, lontani da schemi precostituiti.",,,,,,,,,,,,,,,,,24121,Bergamo,BG,,"Piazza G. Carrara, 82 24121 BG",,,http://www.bellalombardia.regione.lombardia.it/LBL/medium/OA-C0050-00675-IMG-0000475193.jpg,,SIRBEC,,,
art,Leone,,"La grande slitta esposta al Museo di Sondrio si distingue per l'aspetto caratteristico a forma di leone accovacciato. Il corpo è intagliato nel legno, al pari di una scultura vera e propria, scavato internamente e rivestito di velluti rossi in modo da accogliere comodamente i passeggeri. La struttura è montata su due pattini in ferro e legno che si raccordano frontalmente, dando all'oggetto un aspetto elegante, consono ai manufatti risalenti al XVIII secolo. Slitte a forma di animale erano diffuse in questo periodo in tutta la Rezia e più in generale nelle aree alpine centrali, appartenevano alle famiglie più in vista e venivano impiegate soprattutto durante il periodo di carnevale.",,,,,,,,,,,,,,,,,23100,Sondrio,SO,,"Via Maurizio Quadrio, 27 23100 SO",,,http://www.bellalombardia.regione.lombardia.it/LBL/medium/OA-SO020-01065-IMG-0000478073.jpg,,SIRBEC,,,
art,Motivi decorativi geometrici e vegetali stilizzati,,"Questo pregiato piano di tavola, presumibilmente realizzato nella prima metà del Seicento in ambito fiorentino o più probabilmente romano, è stato inserito nella struttura in legno di un tavolo in stile Luigi XVI, costruito appositamente tra la fine del Settecento e gli inizi dell'Ottocento. Un pannello centrale dominato da una grande ellissi è incorniciato da una fascia ornamentale, dove le pietre dure risaltano su un fondo di colore nero. Cartelle, ovali, rombi e girali vegetali sono i motivi che decorano il raffinato manufatto. Per realizzare un piano di tavola a commesso, il maestro intagliatore esperto di pietre definiva, sulla base di un modello preparatorio a grandezza naturale, le numerose sezioni che avrebbero composto a mosaico l'insieme e sceglieva i marmi policromi. Pregio e vanto di questi lavori era appunto la perfetta connessione dei singoli elementi in pietra, che venivano ritagliati con precisione e virtuosistica abilità.",,,,,,,,,,,,,,,,,46100,Mantova,MN,,"Piazza Sordello, 40 46100 MN",,,http://www.bellalombardia.regione.lombardia.it/LBL/medium/OA-MN020-00084-IMG-0000479665.jpg,,SIRBEC,,,
art,Madonna col Bambino e San Giovannino (Madonna Bolognini),,"La ""Madonna con Bambino e San Giovannino"", nota come ""Madonna Bolognini"", è unanimemente attribuita ad Antonio Allegri detto Correggio, attivo nella prima metà del Cinquecento in Emilia. La Madonna è raffigurata seduta di tre quarti, mentre tiene sulla gamba destra Gesù Bambino nudo che trattiene il braccio di san Giovannino che tiene in mano la croce. Alla sinistra del gruppo è un pilastro con decorazioni a candelabra e sullo sfondo un paesaggio fluviale. La datazione è proposta intorno al 1514 per le affinità con un'altra opera dello stesso autore, la ""Pala di San Francesco"", oggi a Dresda alla Gemaldegalerie. Il nome dell'opera è legato al conte Gian Giacomo Attendolo Bolognini che la include nel legato testamentario con cui fa dono della sua collezione d'arte alle Civiche Raccolte di Milano, nel 1865. Sebbene non siano noti i contatti tra Correggio e Leonardo, una forte influenza leonardesca è individuata nella profonda fusione tra le figure e il paesaggio e nel modello compositivo che richiamerebbe la ""Madonna dei fusi"" in collezione privata a New York.",,,,,,,,,,,,,,,,,20121,Milano,MI,,Piazza Castello 20121 MI,,,http://www.bellalombardia.regione.lombardia.it/LBL/medium/OA-B0020-00084-IMG-0000488714.jpg,,SIRBEC,,,
art,Il Naviglio dal ponte di San Marco,,"Inganni amava dipingere le aree di Milano meno monumentali, come i Navigli che, interrati negli anni trenta del Novecento, costituivano il tratto più caratteristico del panorama urbano. Egli ne divenne il maggior interprete per l'originalità del taglio delle vedute, rappresentate da angolazioni particolari e suggestive. Questa tela, eseguita negli anni 1834-1837, raffigura lo scorcio comunemente noto come ""Tumbùn de San Marc"". Si tratta del Naviglio dal ponte di San Marco, con la chiusa in primo piano e il ponte dei Medici parzialmente nascosto sullo sfondo. Al centro s'intravede il caratteristico ""comballo"", il barcone dalla forma tozza e schiacciata. In questa veduta urbana, Inganni, pur mantenendo il consueto rigore prospettico, aderisce alle novità portate da Giuseppe Canella al suo rientro a Milano nel 1832, quali l'interesse per il dato naturalistico e atmosferico, evidente nei ricercati riflessi dello specchio d'acqua e nella sapiente alternanza di zone di luce e ombra, e soprattutto nella maggiore caratterizzazione delle figure.",,,,,,,,,,,,,,,,,,Milano,MI,,"Piazza della Scala, 6  MI",,,http://www.bellalombardia.regione.lombardia.it/LBL/medium/OA-RL480-00052-IMG-0000477296.jpg,,SIRBEC,,,
art,Cenacolo,,"Il Cenacolo di Andrea da Milano, conservato nella cappella omonima del Santuario della Beata Vergine dei Miracoli di Saronno, rappresenta nella storia dell'arte un unicum di riproduzione tridimensionale del Cenacolo vinciano, con sculture lignee a grandezza naturale. L'istante colto dall'artista è quello in cui Gesù rivela che qualcuno tra i presenti lo tradirà. Le figure, abbigliate con vesti e manti decorati a ramage, gigli e fiori dal sapore quattrocentesco, si animano in gestualità molto diversificate tra loro. L'autore traduce i moti dell'animo leonardeschi, costruendo una scenografia teatrale, già straordinariamente realizzata da Gaudenzio Ferrari al Sacro Monte di Varallo e suscitando nello spettatore una partecipazione al dramma di Cristo, anch'egli reso con una raffinatezza del volto e dei panneggi, dorati e decorati da Alberto da Lodi.",,,,,,,,,,,,,,,,,21047,Saronno,VA,,Piazza Santuario 1 21047 VA,,,http://www.bellalombardia.regione.lombardia.it/LBL/medium/OA-w9010-00003-IMG-0000479438.jpg,,SIRBEC,,,
art,Il bacio,,"La tela fu presentata all'Esposizione di Brera del 1859, che - a pochi mesi di distanza dall'ingresso di Vittorio Emanuele II e di Napoleone III a Milano - celebrava il successo delle lotte risorgimentali. L'opera però entrò in Pinacoteca solo nel 1886 grazie al legato di Alfonso Maria Visconti, che l'aveva commissionata. È una delle immagini simbolo della Pinacoteca e forse il dipinto più riprodotto di tutto l'Ottocento italiano, nata dall'intento di simboleggiare l'amore di patria e il desiderio di vita della giovane nazione che usciva dalla seconda guerra di indipendenza e che tante speranze poneva nei nuovi governanti. Ebbe immediatamente uno strepitoso successo sia per le sue valenze patriottiche sia per l'ispirazione medievale del soggetto, esemplare del gusto romantico del tempo. Hayez ne realizzò altre versioni, oggi conservate in diverse raccolte europee.",,,,,,,,,,,,,,,,,20121,Milano,MI,,"Via Brera, 28 20121 MI",,,http://www.bellalombardia.regione.lombardia.it/LBL/medium/OA-RL480-00075-IMG-0000477416.jpg,,SIRBEC,,,
art,"Rabdomante; Cavaliere su serpente, Bilancia",,"Il carradore Giuseppe Del Bue amava animare i suoi carri con figure in ferro, giocolieri, rabdomanti veri automata che oscillavano con il movimento del carro. Sotto, nella freccia sono infatti inseriti singolari raffigurazioni mobili in ferro battuto: un uomo che ha tutta l'apparenza di un guerriero cavalca e tiene per le redini, quasi fosse un cavallo, un serpente con la bocca aperta e la lingua protrusa; immediatamente davanti a lui un uomo con le braccia tese sembra parlargli; segue con il viso rivolto altrove un automata, un giocoliere cui segue ancora il segno della giustizia e infine un rabdomante che tiene ferma tra le mani la bacchetta che comincerà a vibrare quando sentirà la vena d'acqua. La firma del carradore è posta in un cartiglio al centro del frontale: Giuseppe del Bue fece 1914. Il carro agricolo è di produzione reggiano-modenese, con il profilo caratterizzato dalle ruote anteriori più piccole rispetto alle posteriori.",,,,,,,,,,,,,,,,,46027,San Benedetto Po,MN,,"Piazza Teofilo Folengo, 22 46027 MN",,,http://www.bellalombardia.regione.lombardia.it/LBL/medium/BDM-F1080-00328-IMG-0000087991.jpg,,SIRBEC,,,
art,Veduta di Piuro dopo la frana,,"La tela ad olio, analoga per dimensioni a quella che raffigura il borgo di Piuro prima della frana del 4 settembre 1618 e conservata a palazzo Vertemate nello stesso corridoio, ritrae il paesaggio dal medesimo punto di vista, documentando la rovina succeduta alla calamità. Il valore documentario del dipinto supera quello artistico: la parte destra è occupata in gran parte dall'area interessata dalla frana, dove spicca il lago formato dal fiume Mera in corrispondenza dell'abitato di Piuro sommerso. Nel tetro paesaggio spiccano gli edifici e i particolari che si sono salvati dal catastrofico evento, primo fra tutti il palazzo dove la tela è ancora oggi esposta.",,,,,,,,,,,,,,,,,23020,Piuro,SO,,"Via Cortinaccio, 1 23020 SO",,,http://www.bellalombardia.regione.lombardia.it/LBL/medium/OA-SO020-01075-IMG-0000478091.jpg,,SIRBEC,,,
art,Strage degli innocenti,,"La composizione della Strage degli Innocenti è articolata in due piani distinti: sul fondo una rigorosa ambientazione architettonica si compone, a sinistra, di un palazzo dalle linee essenziali ed eleganti definite da cornici a bugnato e, a desta, di un portico con alti fornici. A raccordare questi due corpi di fabbrica c'è un elegante loggiato che si apre su un paesaggio urbano. Il primo piano è occupato dalle figure: soldati e uomini armati si accaniscono sui bambini, mentre le loro madri cercano di sottrarli all'uccisione o ne contemplano i corpi straziati. La drammaticità della scena si stempera in una atmosfera teatrale che blocca le figure nel movimento e le isola in gruppi. Dipinta nel 1594 da Pietro Maria Bagandore, la tela ne ben illustra lo stile che lo rende uno degli interpreti più originali del manierismo bresciano.",,,,,,,,,,,,,,,,,25100,Brescia,BS,,Via S. Francesco 25100 BS,,,http://www.bellalombardia.regione.lombardia.it/LBL/medium/OA-2k090-00023-IMG-0000477922.jpg,,SIRBEC,,,
art,,,"L'aereo AMX è aeroplano da attacco al suolo monomotore a getto, prodotto sia in Italia che in Brasile dagli anni ottanta, del quale permane ancora la produzione. Svolge missioni di supporto ravvicinato, ricognizione ed aerocooperazione con le forze di superficie. L'Aeronautica Militare Italiana l'ha denominato Ghibli, ma in realtà il suo vero nome é Aeritalia Macchi Experimental, sintetizzato con l'acronimo AMX. La progettazione di questo velivolo nasce dall'esigenza di produrre un nuovo prototipo che affiancasse la flotta di Tornado, ma che fosse di dimensioni più contenute ed economicamente meno oneroso. L'Aeritalia che già stava sviluppando un progetto che rispondesse a tali esigenze coinvolse l'Aermacchi e grazie ad un lavoro congiunto nell'aprile del 1978 furono in grado da dare vita al primo modello. Il progetto ebbe così tanto successo da spingere il Brasile a siglare un accordo con l'Italia per la produzione di questo velivolo nel 1981.",,,,,,,,,,,,,,,,,21019,Somma Lombardo,VA,,"Via per Tornavento, 15 21019 VA",,,http://www.bellalombardia.regione.lombardia.it/LBL/medium/PST-3o210-00394-IMG-0000043850.jpg,,SIRBEC,,,
art,,,"L'aeroplano Caproni Ca.1 fu il primo velivo progettato e realizzato dall'ingegner Giovanni Battista Caproni, il cui prototipo volò il 27 maggio 1910 grazie all'autista Ugo Tabacchini che, completamente digiuno di pilotaggio, riuscì a decollare e sorvolare la brughiera di Gallarate prima di rovinare a terra in fase di atterraggio rompendo il velivolo che fu poi riparato. Tale episodio entrò nella storia dell'aviazione anche perché in questa zona oggi sorge l'aeroporto intercontinentale di Malpensa. L'aeroplano Ca.1 non è solo vanto della tradizione aeronautica italiana, bensì è il più antico aereo conservato in Italia e il primo progetto dell'Ing. Caproni, considerato il pioniere dell'aviazione e fondatore del famoso gruppo industriale Caproni. Dal punto di vista tecnologico il velivolo Ca.1 era un biplano leggero e di dimensioni contenute, caratterizzato da una configurazione con ali in prua, fusoliera a traliccio e impennaggi in coda.",,,,,,,,,,,,,,,,,21019,Somma Lombardo,VA,,"Via per Tornavento, 15 21019 VA",,,http://www.bellalombardia.regione.lombardia.it/LBL/medium/PST-3o210-00395-IMG-0000043851.jpg,,SIRBEC,,,
art,,,"Camicia in panno rosso con filettature verdi già appartenuta a Simone Andreotti, garibaldino lecchese che presumibilmente partecipò alle campagne nel periodo compreso tra il 1859 e il 1870. Le varie medaglie e la croce relative alla I guerra mondiale sono frutto di un assemblaggio posticcio.",,,,,,,,,,,,,,,,,23900,Lecco,LC,,"Corso Matteotti, 32 23900 LC",,,http://www.bellalombardia.regione.lombardia.it/LBL/medium/OA-LC240-00017-IMG-0000474840.jpg,,SIRBEC,,,
art,Cera anatomica maschile del Susini,,"Il ceroplasma anatomico policromo raffigura un uomo a grandezza naturale, alla cui metà sinistra è stata levata la pelle esibendo distintamente le arterie, le vene e i lifatici sottocutanei, mentre a destra sono state tolte le aponeurosi e parte dei muscoli per mostrare il sistema linfatico profondo. Modellata con estrema esattezza anatomica la cera aveva uno scopo scientifico e didattico, come valida alternativa alla dissezione dei cadaveri umani, che verosimilmente ne costituivano il modello. Nella statua viene sottolineato l'aspetto atletico, virile, esaltando la tensione dei muscoli, in contrapposizione alla grazia sensuale del pendant femminile. Realizzate dal Susini che nel 1773 entra nella prestigiosa scuola di ceroplastica della Specola fondata a Firenze da Felice Fontana, diventando il modellatore più richiesto dell'opificio fiorentino, portando la tecnica ceroplastica a un livello di perfezione artistica mai superato. Le due statue, commissionate alla corte austriaca dall'anatomico Antonio Scarpa, giungono all'Università di Pavia a fine Settecento grazie all'interessamento del Brambilla, chirurgo personale dell'imperatore Giuseppe II, che contribuì a riportare l'Ateneo all'antica gloria.",,,,,,,,,,,,,,,,,27100,Pavia,PV,,"Corso Strada Nuova, 65 27100 PV",,,http://www.bellalombardia.regione.lombardia.it/LBL/medium/PST-PV300-00002-IMG-0000043704.jpg,,SIRBEC,,,
art,"Angelo annunciante, Natività di Gesù, Annunciazione",,"Le due ante facevano parte in origine di un polittico a portelle collocato sull'altare maggiore della chiesa di Santa Maria, antica parrocchiale di Gandino. Questa ancona, smembrata prima del 1609, quando è collocata nell'abside l''""Assunta"" del Benfatti, ha l'impostazione dei nordici ""flugelaltare"", ovvero altari con ali richiudibili di una tipologia del tutto insolita in Val Seriana ma che a Gandino si giustifica con i frequenti scambi commerciali tra gli intraprendenti mercanti del posto e il mondo sud-tirolese, tirolese e germanico tra Quattro e Cinquecento. Questo polittico fu certamente realizzato dopo il 1503 perché il riquadro raffigurante la ""Visitazione"" è derivato in modo puntuale da un'incisione eseguita da Durer in quell'anno. Le facce dipinte delle ante, di cui quella con la Madonna è molto abrasa e ridipinta, sono certamente di ambito bergamasco. Di diversa fattura appaiono le scene ad altorilievo, riconducibili all'area trentina molto frequentata dai mercanti gandinesi perché sede della rinomata fiera di Bolzano e perché via di accesso alle regioni d'oltralpe.",,,,,,,,,,,,,,,,,24024,Gandino,BG,,Piazza Emancipazione 24024 BG,,,http://www.bellalombardia.regione.lombardia.it/LBL/medium/OA-BG140-00004-IMG-0000475310.jpg,,SIRBEC,,,
art,Adorazione del Bambino,,"I personaggi raffigurati nella tavola dell'Adorazione del Bambino sono divisi in due gruppi: i musici, probabilmente angeli senza ali, sono in posizione più elevata e, in primo piano, gli adoranti. Se si presta attenzione alla geometria della composizione si può notare come la Vergine ed il Bambino, al centro della scena, siano perfettamente inscrivibili in un triangolo isoscele, simbolo dell'Immacolata Concezione di Maria. Tra i personaggi, alla sinistra dell'osservatore, si trova una figura identificabile nell'imperatore Augusto o nel poeta Virgilio o nel dio Apollo. Sono poi riconoscibili i santi Francesco e Bernardino da Siena. Alle spalle della Madonna, a fianco di Giuseppe, è Salomè. La figura sulla destra è probabilmente una sibilla. Da notare, infine, come la decorazione del capitello della lesena del pilastro dell'arco richiami quelle dei capitelli delle lesene nella chiesa di S. Maria presso San Satiro a Milano, il cui architetto fu Donato Bramante. Questa tavola è stata eseguita da un Bramantino appena ventenne, ma già molto ben strutturato nella capacità di elaborare opere assai complesse dal punto di vista simbolico. Bartolomeo Suardi, detto Bramantino, è pittore e architetto attivo in Lombardia tra la fine del Quattrocento e la prima metà del Cinquecento.",,,,,,,,,,,,,,,,,20123,Milano,MI,,"Piazza Pio XI, 2 20123 MI",,,http://www.bellalombardia.regione.lombardia.it/LBL/medium/OA-L0060-00009-IMG-0000477349.jpg,,SIRBEC,,,
art,Agnus Dei,,"Le notizie sulla costruzione del pulpito provengono dal Libro Mastro dell'Archivio Parrocchiale della Chiesa di San Giovanni Battista di Campodolcino. Tra le antiche carte si trova scritto che il pulpito venne realizzato nel 1779 dall'intagliatore Guglielmo Buzzetti di Morbegno e dall'indoratore Luigi Maranesi.Del piccolo pulpito di stile barocco in legno intagliato, dipinto e dorato si conservano i tre distinti elementi che formano la balaustra, decorati con effetti a finto marmo venato di verde e con la figura a rilievo dell'Agnello Mistico nel pannello centrale.",,,,,,,,,,,,,,,,,23021,Campodolcino,SO,,"Piazza S. Antonio, 15 23021 SO",,,http://www.bellalombardia.regione.lombardia.it/LBL/medium/OA-SO100-00002-IMG-0000478165.jpg,,SIRBEC,,,
art,Flautista,,"La tela è ricordata per la prima volta nella collezione formata dal cardinale Richelieu nella prima metà del XVII secolo; successivamente, ricompare solo nel 1894 in occasione della mostra degli Old Masters provenienti dalle collezioni private britanniche. Il quadro apparteneva allora a lord William Archer , terzo Earl of Amherst (1836-1910). Prima di approdare presso la Pinacoteca Tosio Martinengo come deposito della Banca Popolare di Brescia e poi di Unicredit Group, la tela ha avuto diversi passaggi di proprietà.Fin dalla sua comparsa all'esposizione londinese del 1894, il Flautista gradualmente si impose come uno dei capolavori del pittore bresciano Giovanni Gerolamo Savoldo. Il dipinto si distingue per la funzione dominante, coordinatrice e compositiva assunta dal luminismo savoldesco. Emergono anche evidenti rapporti con la ritrattistica di Lotto, anche in virtù dell'ineffabilità psicologica affiorante nello sguardo del protagonista, sottilmente ambiguo tra la tacita intesa con l'osservatore e il distacco di una solitaria meditazione.",,,,,,,,,,,,,,,,,25121,Brescia,BS,,"Via dei Musei, 81/b 25121 BS",,,http://www.bellalombardia.regione.lombardia.it/LBL/medium/OA-2k100-00002-IMG-0000477976.jpg,,SIRBEC,,,
art,,,"L'AB 47 è stato il primo elicottero brevettato per uso civile. Fu progettato prevalentemente da Arthur M. Young che lavorò con la Bell Helicopters a partire dal 1941. In Italia ne sono stati prodotti 1.200 modelli costruiti su licenza dalla Agusta e in tutto il mondo ben 56.000 esemplari fino al 1974. Questo modello è stato selezionato come elicottero da addestramento balistico dalle forze armate italiane e di molti paesi. Venne collaudato il 9 maggio 1955 e consegnato all'Azienda di Stato Foreste Demaniali (ASFD). L'AB 47 G è anche il primo elicottero ad aver sorvolare Roma. Nel 1957 ha partecipato a numerosi salvataggi nell'alluvione del Polesine e fu impiegato fino agli anni '60 nella sorveglianza del delta del Po. Oggi ne è rimasto un unico esemplare in Italia che, probabilmente, costituisce anche l'unico di tutta Europa. Nel 2009 questo elicottero è stato trovato in un deposito ed è stato successivamente restaurato a cura di un gruppo di lavoratori Agusta e del Corpo Forestale dello Stato.",,,,,,,,,,,,,,,,,21017,Samarate,VA,,"Via Giovanni Agusta, 510 21017 VA",,,http://www.bellalombardia.regione.lombardia.it/LBL/medium/PST-3o210-00397-IMG-0000043855.jpg,,SIRBEC,,,
art,Ritratti di Cesari,,"I sei busti raffiguranti imperatori romani che ornano il prospetto orientale del palazzo della Loggia, quello che affaccia sull'omonima piazza, costituiscono un esempio di grande interesse storico e stilistico di scultura rinascimentale di ispirazione antiquaria. Furono realizzati dallo scultore lombardo Gasparo Cairano fra il 1493 e il 1495 e fanno parte del più ampio progetto decorativo del Palazzo della Loggia improntato alla celebrazione delle nobili origini romane della città.",,,,,,,,,,,,,,,,,25121,Brescia,BS,,"Piazza della Loggia, 6 25121 BS",,,http://www.bellalombardia.regione.lombardia.it/LBL/medium/OA-2k090-00047-IMG-0000478029.jpg,,SIRBEC,,,
art,NATIVITA' DI GESU',,"Intorno al 1545, il pittore bresciano Girolamo Romanino dipinse questa Natività. La grande tela ornava una cappella laterale della chiesa di San Giuseppe a Brescia, che era intitolata all'Immacolata Concezione. Questo tema influì profondamente sulla composizione del dipinto, determinando molte delle scelte compiute dal pittore.Romanino in effetti presenta la scena della Natività inserendo diversi elementi che suggeriscono la purezza della Vergine Maria. In particolare, il pittore ha riservato ampio spazio alla rappresentazione del manto della Madonna, il cui colore bianco perla ha un chiaro significato simbolico e che va ad occupare buona parte della zona inferiore del dipinto, del quale è in un certo senso il protagonista. In questa fase della sua vita, del Romanino mostra una grande attenzione per il colore luminoso e cangiante, probabilmente influenzato dalle ricerche condotte da Savoldo: il dipinto si costruisce quindi sul contrasto tra la penombra dorata del tramonto e il colore chiaro e argenteo del primo piano.",,,,,,,,,,,,,,,,,25121,Brescia,BS,,"Via dei Musei, 81/b 25121 BS",,,http://www.bellalombardia.regione.lombardia.it/LBL/medium/OA-2k100-00005-IMG-0000477979.jpg,,SIRBEC,,,
art,Civico Museo Archeologico di Casteggio e dell'Oltrepo Pavese,,"Il percorso museale è articolato in quattro sezioni: Geologia e Paleontologia; Preistoria e Protostoria; Collezioni; Età romana, tardoantica e medievale.Nella I forme di vita, resti fossili animali e vegetali, precedenti all'arrivo dell'uomo in Oltrepo pavese. Nella II manufatti in ceramica, pietra e bronzo, una rara testina celtica, documentano i primi insediamenti umani in Oltrepo dal Neolitico, con la capanna di Cecima, fino all'arrivo dei popoli celtici (II secolo a.C.), passando per l'età del Rame, del Bronzo e del Ferro. Nelle Collezioni oggetti donati da privati al Comune di Casteggio, provenienti dal territorio o dall'Italia centrale e meridionale. Nell'ultima sezione corredi funerari dallo scavo cittadino del 1987 nella necropoli dell'Area Pleba, un calice di produzione renana, un pregiato vassoio realizzato a stampo, uno specchio, statuette di Mercurio, Giove, di un bambino e la patera in terra sigillata dotata di bollo in planta pedis.",,,,,,,,,,,,,,,,,27045,Casteggio,PV,,"Palazzo Certosa Cantù, via Circonvallazione, 64 27045 PV",,,http://www.bellalombardia.regione.lombardia.it/LBL/medium/COL-COL-PV300-0000013-IMG-0000001858.jpg,,SIRBEC,,,
art,Pluteo di Teodote,,"Il pluteo istoriato con l'albero della vita tra draghi affrontati, connotato da una raffinata eleganza formale e da una felice inventiva iconografica, è tra gli esempi più significativi e più noti della plastica di età longobarda a livello europeo. La lastra marmorea - proveniente dal monastero femminile di Santa Maria Teodote, detto anche della Pusterla, in Pavia - è interamente decorata: al centro, due mostri alati con testa di leone e coda anguiforme, disposti simmetricamente ai lati dell'albero della vita. Negli angoli inferiori campeggiano due piccoli delfini, cui corrisponde in quelli superiori la porzione terminale tripartita della coda dei draghi. Una sottile bordura ed un'alta fascia omogenea a girali, in cui si alternano fiori e tralci di vite, di squisita fattura, incorniciano la scena centrale. Nel bassorilievo convivono modelli di derivazione 'classica' con temi inediti e originali, quali le spirali annodate che generano i corpi dei mostri alati. Il raffinato rigore distributivo appare derivato da una stoffa orientale, allo stesso modo l'albero della vita è un motivo mutuato dall'Oriente che si lega ai temi del rinnovamento, della vita eterna e simbolizza il cosmo e l'uomo.",,,,,,,,,,,,,,,,,27100,Pavia,PV,,"Castello Visconteo, Viale XI Febbraio, 35 27100 PV",,,http://www.bellalombardia.regione.lombardia.it/LBL/medium/RA-PV300-00001-IMG-0000091406.jpg,,SIRBEC,,,
art,Elefante,,"Costruito in concomitanza con i lavori di risistemazione della Corte Ducale, intrapresi a partire dal 1472 in previsione della trasformazione del Castello Sforzesco da fortezza militare a dimora signorile per il duca Galezzo Maria Sforza, il 'Portico dell'Elefante' si presenta oggi purtroppo fortemente lacunoso a livello di decorazione pittorica. Ciò che rimane degli originali affreschi interessa le prime due campate, entrambe incorniciate da un arco a conci bianchi e neri e decorate con misteriose figure animali. Sulla sinistra sono dipinte, su uno sfondo campestre, le zampe di un leone, oggi purtroppo quasi completamente perduto. A destra compare invece l'animale da cui ha origine il nome della struttura, un gigantesco pachiderma circondato ai lati da misteriosi personaggi abbigliati con vesti di foggia orientale, che probabilmente dovevano essere conosciuti nella Milano del XV secolo come esemplari di attrazioni itineranti o, più probabilmente, attraverso la diffusione di disegni esotici eseguiti da artisti e pittori in contatto con il mondo orientale e nord-africano.",,,,,,,,,,,,,,,,,20121,Milano,MI,,Piazza Castello 20121 MI,,,http://www.bellalombardia.regione.lombardia.it/LBL/medium/OA-3o210-01289-IMG-0000479503.jpg,,SIRBEC,,,
art,Collezioni del Museo Archeologico,,Il museo illustra lo sviluppo storico e archeologico del territorio e dei gruppi umani che lo hanno abitato e trasformato nel lungo corso della storia. I numerosi reperti coprono un arco di tempo che va dalla Preistoria all'Alto Medioevo. L'allestimento del Museo è stato selezionato e pubblicato sul sito www.allestimenti.museali.it del Ministero dei Beni Culturali come esempio di allestimento museale archeologico innovativo in Italia.,,,,,,,,,,,,,,,,,23900,Lecco,LC,,"Corso Matteotti, 32 23900 LC",,,http://www.bellalombardia.regione.lombardia.it/LBL/medium/COL-COL-LC240-0000001-IMG-0000001676.jpg,,SIRBEC,,,
art,Arte del Contrappunto Plastico n. 1,,"Opera di grande musicalità e ritmo, questa scultura è stata realizzata nel 1970 da Fausto Melotti, artista, scrittore e teorico di spicco della scena culturale dell'Italia del Novecento. Per l'artista trentino la scultura è essenzialmente un linguaggio basato sulle forme e sullo spazio da esse penetrato, da cui la scelta accurata del luogo di esposizione, all'interno del Parco di sculture di Briosco, a stretto contatto con la natura. La scultura è costituita da sagome curvilinee, lamine, dischi e fili riconducibili a forme geometriche e sottili diaframmi che enfatizzano il legame di Melotti con il linguaggio musicale. Le note infatti rompono il silenzio almeno quanto gli elementi scultorei metallici rompono lo spazio. Da qui la presenza nel titolo dell'opera del termine ""contrappunto"". La scelta di lavorare con la lamina metallica, inoltre, valorizza il senso di luminosità e di instabilità della scultura, accentuato dall'effetto di riflessione ottenuto nello specchio d'acqua sopra il quale è stata posizionata una vasca di recupero per l'acqua piovana.",,,,,,,,,,,,,,,,,20836,Briosco,MB,,"Via Col del Frejus, 3 20836 MB",,,http://www.bellalombardia.regione.lombardia.it/LBL/medium/OA-3o210-01243-IMG-0000475939.jpg,,SIRBEC,,,
art,Statua di Eracle in riposo,,"La statua, colossale, raffigura l'eroe che si riposa appoggiato alla clava coperta con la ""leonté"", la pelle del leone di Nemea, a sinistra, mentre nella mano destra dietro la schiena stringe i pomi d'oro custoditi dalle Esperidi, frutto della sua ultima fatica. Il modello deriva dallo scultore greco Lisippo, attivo nella seconda metà del IV secolo a.C., ed è noto da numerose copie e varianti di età romana, tra cui il celebre Eracle Farnese, risalente alla fine del II secolo d.C. e conservato presso il Museo Archeologico Nazionale di Napoli. La scultura è stata ritrovata presso la Chiesa di S. Vito al Pasquirolo, nell'area compresa fra corso Vittorio Emanuele e corso Europa, dove scavi archeologici hanno in seguito riconosciuto un vastissimo impianto termale di età tardoimperiale, ricordato dalle fonti antiche come ""terme erculee"" in quanto edificate dall'imperatore Massimiano detto Erculeo (286-305 d.C.). La statua fu sicuramente utilizzata per decorare le nuove Terme Erculee, delle quali risulta essere più antica di circa 150-200 anni, mentre sconosciuta è la sua collocazione originaria. La foglia è un'aggiunta ottocentesca.",,,,,,,,,,,,,,,,,20123,Milano,MI,,"Corso Magenta, 15 20123 MI",,,http://www.bellalombardia.regione.lombardia.it/LBL/medium/RA-G0380-00040-IMG-0000095423.jpg,,SIRBEC,,,
art,Madonna con san Cristoforo e due committenti,,"Già assegnato alla bottega di Jacopo Tintoretto, il dipinto è oggi attribuito alla mano del grande maestro veneziano, l'ultimo dei grandi ""vecchi"" da molti additato come padre della pittura ""moderna"". L'opera, che proviene quasi certamente da qualche chiesa veneziana, forse dall'Oratorio della Confraternita dei Mendicanti, raffigura il momento culminante della conversione di San Cristoforo, santo patrono dei viandanti: l'uomo, di statura gigantesca, sta attraversando il fiume sprofondando sotto il peso del bambino che porta sulle spalle. Solo dopo aver raggiunto a fatica la sponda opposta, il fanciullo gli rivelerà di essere Cristo e che quella notte ha portato sulle spalle il peso del mondo. Assistono alla scena due dignitari del Doge, riccamente abbigliati, che sono i donatori dell'opera. La pennellata energica, le forme monumentali e i contrasti luminosi, che creano effetti di suggestione drammatica, consentono di riferire il dipinto ad una fase matura del Tintoretto, molto probabilmente intorno al 1575.",,,,,,,,,,,,,,,,,24022,Alzano Lombardo,BG,,"Piazza Italia, 8 24022 BG",,,http://www.bellalombardia.regione.lombardia.it/LBL/medium/OA-BG150-00001-IMG-0000475372.jpg,,SIRBEC,,,
art,,,"Il grandioso Salone, decorato in stile impero, è l'ambiente più sontuoso della villa. Costruito tra il 1829 e il 1830 per volere del duca Pompeo Litta Visconti Arese come ambiente di rappresentanza per ospitare banchetti, il salone viene progettato nell'insieme e in ogni particolare da Luigi Canonica, secondo lo stile neoclassico della grandeur imperiale napoleonica. Qui Canonica disegna la geometria del pavimento a mosaico veneziano, progetta il chiaroscuro del soffitto con figure mitologiche e inusuali bouquet di frutta e verdura, le consolle, le specchiere, i profili delle porte, i lampadari di cristallo, la stufa a parete, le grandi semicolonne corinzie e i fregi in stucco con figure di putti. In raffinato equilibrio con la decorazione ottocentesca del salone, due grandi opere dell'artista contemporaneo David Simpson dalle cangianti cromie che riprendono i colori dell'ambiente in complesse variazioni, che spaziano dal grigio, all'azzurro e al blu scuro, secondo l'incidenza della luce naturale che irrompe dalle porte finestre affacciate sul parco.",,,,,,,,,,,,,,,,,21100,Varese,VA,,"Piazzale Litta, 1 21100 VA",,,http://www.bellalombardia.regione.lombardia.it/LBL/medium/OA-3o210-01317-IMG-0000479087.jpg,,SIRBEC,,,
art,Altare dei Santi Pietro e Paolo,,"La cappella dei Santissi Pietro e Paolo costituisce l'ultima fatica in ordine di realizzazione del ciclo pittorico realizzato all'interno della chiesa di S. Vittore a Meda. Collocata nei pressi della controfacciata l'affresco stilisticamente è stato accostato all'opera di Giovanni da Monte, artista originario di Monte Cremasco (presso Como) attivo dal 1541. L'opera si differenzia da quelli delle altre cappelle della chiesa per la mancata divisione tra parete e lunetta sovrastante ed è dedicata ai due santi martiri del I secolo (Pietro e Paolo), qui raffigurati accanto alle relative scene di supplizio. Sopra di loro, una colonna di angeli senz'ali e nuvole culmina con la raffigurazione di due nudi umani (le anime dei Santi) circondati da angeli musicanti, diretti verso la colomba dello Spirito Santo. Sulla sinistra, accanto ad un altissimo albero, con i caratteristici attributi delle chiavi e del libro è raffigurato S. Pietro, crocefisso a testa in giù a Roma perché si considerava indegno di morire come il Signore. Nella parte opposta, nell'estremità destra dell'affresco, è invece raffigurato S. Paolo, con in mano il libro delle Lettere da lui scritte alle comunità cristiane e una grande spada.",,,,,,,,,,,,,,,,,20821,Meda,MB,,Piazza Vittorio Veneto 20821 MB,,,http://www.bellalombardia.regione.lombardia.it/LBL/medium/OA-3o210-01237-IMG-0000475893.jpg,,SIRBEC,,,
art,I ladri e l'asino,,"Si tratta di una delle rarissime opere di Paul Cézanne conservate nelle raccolte pubbliche italiane. L'artista, figlio di un banchiere e con un'ottima educazione classica, ci offre una interpretazione ironica e personale di un episodio de ""Le Metamorfosi"" dello scrittore latino Apuleio. Il testo narra le vicende del giovane Lucio che, trasformatosi in un asino, viene rapito dai ladri; l'episodio è quello nel quale Lucio descrive il covo dei ladri. Nella tela l'asino è rappresentato isolato al centro della scena, una scogliera a picco sul mare. I personaggi sulla sinistra in primo piano, vestiti con abiti contemporanei, non sono identificabili. Sullo sfondo due uomini misteriosi, uno dei quali è intento a fumare, sembrano osservare passivamente la vicenda. Il dipinto era di proprietà di Auguste Pellerin, tra i pochi collezionisti di Cézanne, nei primi anni novanta del XIX secolo. Nel 1933 viene acquistato da Carlo Grassi, industriale e collezionista d'arte, e donato al Comune di Milano nel 1958.",,,,,,,,,,,,,,,,,20121,Milano,MI,,"Via Palestro, 16 20121 MI",,,http://www.bellalombardia.regione.lombardia.it/LBL/medium/OA-B0050-00027-IMG-0000477300.jpg,,SIRBEC,,,
art,Madonna Immacolata,,"Opera tarda di Stefano Maria Legnani detto il Legnanino, geniale maestro del barocchetto milanese, la pala fu realizzata attorno al 1705. Presenta le ridotte misure tipiche di un'opera eseguita per la devozione privata. La tela, infatti, costituisce la pala dall'altare della cappella gentilizia della villa Sottocasa di Vimercate.La Madonna, assisa sul globo, rivolge uno sguardo dolce e malinconico al Bambino che le è accanto. Il gruppo è calato in un'atmosfera lunare, rischiarata dall'aureola di stelle che circonda il volto della Madonna. Concepita senza peccato, Maria calca assieme al Bambino il piede sulla testa del serpente, in segno di vittoria sul male. Con tecnica raffinata, il Legnanino porta le figure in primo piano, contrapponendo al tono freddo del fondo i colori preziosi e luminosi delle loro vesti: il panno rosa violaceo del Bambino dipinto con una lacca e il manto azzurro della Vergine ottenuto con il lapislazzuli. Non si conosce la collocazione originaria di quest'opera ma numerosi storici propendono nell'indicare la complessiva sistemazione della cappella gentilizia di Villa Sottocasa, secondo modelli di neoclassicismo lombardo, opera funzionale alla valorizzazione di questa tela.",,,,,,,,,,,,,,,,,20871,Vimercate,MB,,"Via Vittorio Emanuele II, 53 20871 MB",,,http://www.bellalombardia.regione.lombardia.it/LBL/medium/OA-4a020-00007-IMG-0000476077.jpg,,SIRBEC,,,
art,Madonna con Bambino,,"La tavola, a fondo oro, raffigura la Madonna in trono con il Bambino. La Vergine indossa un abito candido, con scollo accentuato e dall'elegante e aderente manica dai piccoli bottoni, con manto blu decorato da fiori e foderato di rosso. Il Bambino ripropone lo stesso colore per l'abitino, con ricami dorati come quello della Madre, e manto verde. Documentato dall'inizio dell'Ottocento nella chiesa della Madonna della Fontana a Camairago (Lodi), per poi essere spostato al Museo diocesano di Lodi. Si tratta di un'unica tavola rifilata in alto e in basso, così da lasciare troncato il suppedaneo del trono. L'impostazione delle due figure sembra rifarsi a modelli più veneti che lombardi. Ad esempio la posa del piccolo Gesù pare ricordare dell'immagine proposta da Paolo Veneziano nella Madonna di Cesena del 1347, così come il mantellino di opaco tessuto che lo avvolge a spirale. Il motivo del cuscino sotto i piedi, estraneo all'arte toscana e a quella lombarda, è invece presente in quella veneziana. Le aureole, molto ampie e con piccoli decori creati da un punzone a sedici punte, non corrispondono al repertorio comunemente in uso in Toscana e Lombardia nel secondo Trecento, ma avvicinano l'opera al tardo e discusso affrescocon la Madonna col Bambino e due angeli in S. Agostino a Cremona, sul quale aleggia il nome di Stefano da Ferrara, di cui è nota l'attività in territorio veneto, nonchè il tramite tra l'ambiente veneto e quello lombardo,",,,,,,,,,,,,,,,,,26900,Lodi,LO,,"Via Cavour, 31 26900 LO",,,http://www.bellalombardia.regione.lombardia.it/LBL/medium/OA-T0010-00244-IMG-0000475762.jpg,,SIRBEC,,,
art,Artemide cacciatrice,,"Questa statuetta di Artemide, corrispondente alla romana Diana, rappresenta la dea durante una battuta di caccia, accompagnata da un cane dal muso allungato. La figura, purtroppo priva della testa, indossa una corta veste, cinta sotto il seno e rimborsata sui fianchi, dove si apre anche un ampio panneggio svolazzante. Essa si trovava, forse, collocata in una delle nicchie della fontana monumentale che ornava il giardino della casa del Ninfeo. E', infatti, uso frequentissimo nel mondo romano abbellire i giardini con statue di divinità, che sono spesso copie di famose opere greche. In questa statuetta di Artemide è stata riconosciuta la copia di un originale greco più antico, ridotta nelle dimensioni per poter rispondere alle esigenze e ai gusti del padrone di casa. Sfuggita al saccheggio dei soldati di Vespasiano che incendiano la città nel 69 d.C., durante la guerra civile per la successione all'impero, dopo essere rimasta sepolta per quasi 2000 anni sotto le macerie della casa dove era ospitata, è ora tornata a risplendere al centro della nicchia del ninfeo, presso il Museo Archeologico San Lorenzo.",,,,,,,,,,,,,,,,,26100,Cremona,CR,,"Via S. Lorenzo, 4 26100 CR",,,http://www.bellalombardia.regione.lombardia.it/LBL/medium/RA-CR210-00007-IMG-0000095457.jpg,,SIRBEC,,,
history,"Cuggiono, Castelletto di Cuggiono",,"Nella valle del Parco del Ticino, su un terrazzamento dominante il naviglio Grande, è collocato Castelletto di Cuggiono. Un borgo che conserva ancora oggi la sua originaria struttura tardo medioevale, sviluppatosi lungo il naviglio e al suo antico ponte e attorno alla maestosa e barocca Villa Clerici. Oltre all'imponente scalinata barocca di Villa Clerici sul canale, nel borgo si trova anche una chiesa dalle origini antichissime, dedicata ai SS. Giacomo e Filippo. Il borgo rappresenta un ambito di attenzione per la sua particolare sensibilità derivante anche dalla natura incontaminata del Parco Regionale del Ticino che fa sfondo.",,,,,,,,,,,,,,,,,20012,Cuggiono,MI,,Cuggiono 20012 MI,45.49771712484697,8.793528252997982,,,SIRBEC,,,
art,Transito di S. Giuseppe,,"Nella pinacoteca di Palazzo Ducale, il Settecento è rappresentato dalla colta e raffinata sensibilità del mantovano Giuseppe Bazzani (1690-1769). In questa tela l'artista descrive il momento della morte di S. Giuseppe, ritratto sdraiato nel suo letto e circondato come in un abbraccio dalle figure di Maria, Gesù e alcuni angeli. Il petto del santo ed il bianco lenzuolo vengono inondati di luce e diventano il punto focale della scena. La tavolozza tende al monocromo, tutta costruita su colori terrosi e caldi, e la pennellata vaporizza le anatomie. Gli studiosi datano l'opera alla fine del sesto decennio del XVIII secolo. Si ritiene infatti che l'intero gruppo di dipinti con questo soggetto sia databile agli ultimi anni di attività del pittore e implichi, nella rappresentazione della sofferenza e del trapasso, riferimenti autobiografici.",,,,,,,,,,,,,,,,,46100,Mantova,MN,,"Piazza Sordello, 40 46100 MN",,,http://www.bellalombardia.regione.lombardia.it/LBL/medium/OA-MN020-00080-IMG-0000479652.jpg,,SIRBEC,,,
art,Il riposo,,"L'opera fu dipinta nel 1887 e nello stesso anno partecipò all'Esposizione Nazionale di Venezia; successivamente entrò in una delle più prestigiose collezioni italiane del primo Novecento, quella torinese di Riccardo Gualino, dalla quale fu acquistata nel 1937 per volontà del direttore della Pinacoteca Ettore Modigliani. Considerato dallo stesso Fattori tra le sue opere migliori - sintesi di quella poetica realista che permeava i suoi ritratti di paesaggi e genti della Maremma - il dipinto, replicato in una splendida incisione all'acquaforte che ha avuto un'ampia diffusione, viene oggi annoverato fra i massimi capolavori dell'Ottocento italiano.",,,,,,,,,,,,,,,,,20121,Milano,MI,,"Via Brera, 28 20121 MI",,,http://www.bellalombardia.regione.lombardia.it/LBL/medium/OA-RL480-00074-IMG-0000477413.jpg,,SIRBEC,,,
art,Corteo dei Re Magi,,"Il frammento di rilievo, raffigurante il corteo dei Re Magi, è caratterizzato da forme eleganti, da una sciolta espressività dei personaggi e da una mirabile resa dei dettagli. L'opera risale agli anni a cavallo del Duecento ed è ascrivibile ad un seguace di Benedetto Antelami, pProtagonista della scultura romanica del nord Italia , Benedetto Antelami (1150-1230 ca.) èed esponente di punta delle maestranze originarie della Valle d'Intelvi, attive dal XII al XVI secolo tra Liguria, Emilia Romagna e Lombardia. Il Un notevole esempio dei raggiungimenti della scultura antelamica è il frammento di rilievo con il ""Corteo dei Magi"",è stato scoperto rinvenuto nel 1943 sotto un pilastro del Duomo di Milano. Caratterizzata da forme eleganti, da una sciolta espressività dei personaggi e da una mirabile resa dei dettagli, l'opera risale ai decenni a cavallo del Duecento ed è ascrivibile ad un seguace dell'Antelami.",,,,,,,,,,,,,,,,,20121,Milano,MI,,Piazza Castello 20121 MI,,,http://www.bellalombardia.regione.lombardia.it/LBL/medium/OA-RL480-00024-IMG-0000477493.jpg,,SIRBEC,,,
art,Matrimonio mistico di santa Caterina d'Alessandria con il donatore Niccolò Bonghi,,"L'opera è considerata la più rappresentativa tra quelle dipinte dal grande pittore veneziano nel suo soggiorno a Bergamo dal 1514 al 1525. E' realizzata in pagamento delle rate di affitto al suo padrone di casa, ovvero quel Niccolò Bonghi, un po' rude nell'aspetto, che compare in adorazione a sinistra, dietro la scena sacra raffigurante la visione di santa Caterina che, attraverso lo sposalizio mistico, dà forma simbolica alla donazione di sé al Signore. Tutto avviene all'interno di una semplice stanza di una dimora privata del Cinquecento con due tappeti orientali appoggiati al davanzale della finestra, da cui si scorgeva in origine una veduta che, come vuole la tradizione, è stata tagliata dai soldati francesi durante l'occupazione di Bergamo nel 1528. L'opera segna un punto d'arrivo nella ricerca di Lotto di nuove tipologie per i dipinti sacri a destinazione privata: annulla le distanze gerarchiche tra i personaggi sacri e il committente, dà un'imponenza inedita alle figure intere -quasi da pala d'altare-, comprime la profondità dello spazio, come se volesse renderlo prolungamento di una stanza reale, in cui si compie un fatto sentito come reale.",,,,,,,,,,,,,,,,,24121,Bergamo,BG,,"Piazza G. Carrara, 82 24121 BG",,,http://www.bellalombardia.regione.lombardia.it/LBL/medium/OA-C0050-00197-IMG-0000475178.jpg,,SIRBEC,,,
art,Collezioni del Civico Museo della Seta Abegg,,"La collezione Abegg è stata costituita negli anni '50 da Carlo Job, allora direttore delle industrie Abegg, il quale raccolse un campionario delle macchine e degli strumenti usati nel passato per la lavorazione artigianale e industriale della seta nel territorio lecchese, salvando dalla distruzione un prezioso patrimonio scientifico proveniente anche da altri stabilimenti Abegg. Ne deriva una collezione museale unica nel suo genere, rappresentativa ed esauriente nel fotografare l'industria serica lecchese fra l'inizio dell'800 e l'inizio del '900. Nel 1976 la collezione museale fu donata dagli Abegg al Comune di Garlate, che nel frattempo aveva acquistato lo stabile e i terreni dell'ex-filanda.",,,,,,,,,,,,,,,,,23852,Garlate,LC,,"Via Statale, 490 23852 LC",,,http://www.bellalombardia.regione.lombardia.it/LBL/medium/COL-COL-LC240-0000007-IMG-0000001672.jpg,,SIRBEC,,,
art,Figura maschile con animale,,"Opera di eccezionale valore storico artistico della prima metà del XII secolo, il prezioso tappeto musivo, che rivestiva in origine tutta l'area privilegiata del presbiterio, giunge a noi in forma frammentaria, ma ancora in situ. Attualmente sopravvivono alcuni cerchi concentrici del Labirinto e il ciclo cosmologico dei mesi. In una fascia orizzontale, il Re Anno in trono, coronato, con scettro e globo, che allude forse alla basilica delle incoronazioni regali, compreso tra una teoria dei Mesi, personificati, identificati da iscrizioni verticali, nell'atto di compiere un lavoro agricolo stagionale, sotto archi con colonnine: Gennaio si scalda le mani al fuoco; Febbraio fa la punta ad un paletto con l'accetta; Marzo suona due corni dai quali escono i venti; Aprile con due mazzi di fiori; Maggio falcia l'erba; Giugno con due rami di ciliegie, speculare ad Aprile; Luglio miete le spighe; Agosto fabbrica una botte.",,,,,,,,,,,,,,,,,27100,Pavia,PV,,Piazza San Michele 27100 PV,,,http://www.bellalombardia.regione.lombardia.it/LBL/medium/OA-CEI20-01545-IMG-0000476507.jpg,,SIRBEC,,,
art,Museo Archeologico,,"Le origini della sezione risalgono a Luigi Malaspina che raccoglie antichità egizie, lapidi e altre tipologie di manufatti nella ricca collezione destinata a beneficio pubblico nel 1838, successivamente implementata con donativi e trovamenti fortuiti sul territorio. Il percorso, in ordine cronologico, è articolato in cinque sale: la I dedicata all'antico territorio della Pavia romana, in cui è ricostruita l'area sepolcrale di Clastidium. La II dedicata al collezionismo pavese ottocentesco espone tra i numerosi manufatti notevoli vetri di età romana di cui il museo pavese vanta la raccolta più importante del nord Italia. La III ospita oggetti locali di uso quotidiano e ceramiche fini di epoca celtica e romana. Nella IV testimonianze architettoniche e scultoree dell'antica Ticinum romana e nella V stele e sarcofagi funerari provenienti dall'ambito cittadino.",,,,,,,,,,,,,,,,,27100,Pavia,PV,,"Castello Visconteo, Viale XI Febbraio, 35 27100 PV",,,http://www.bellalombardia.regione.lombardia.it/LBL/medium/COL-COL-PV300-0000005-IMG-0000001843.jpg,,SIRBEC,,,
art,Giustizia dei Grigioni,,"Durante la dominazione delle Tre Leghe Grigie sulla Valtellina (1512-1797), era consuetudine, anche a Tirano, che le maggiori cariche di governo facessero dipingere sulle pareti degli edifici pubblici il proprio stemma familiare, a testimonianza dell'incarico ricoperto. Quelli affrescati nella grande lunetta all'interno del passaggio di porta Poschiavina sono i più antichi e i meglio conservati, eseguiti nel 1553 al termine del mandato del podestà Johann Anton Planta. Insieme a quello della famiglia Quadrio, il suo stemma è simbolicamente affiancato alla personificazione della Giustizia; sotto compaiono altri otto emblemi, più piccoli, tutti riferiti a funzionari e collaboratori del Planta.",,,,,,,,,,,,,,,,,23037,Tirano,SO,,Lungo Adda Battaglione Tirano 23037 SO,,,http://www.bellalombardia.regione.lombardia.it/LBL/medium/OA-SO020-01194-IMG-0000478159.jpg,,SIRBEC,,,
art,Ritratto di Umberto I,,"Testimonianza della grande diffusione del tema del ritratto ufficiale anche presso la famiglia reale, il presente dipinto ad olio su tela fu realizzato nel 1878 da Gerardo Bianchi (1845-1922), fratello minore del più famoso Mosè Bianchi (1840-1904). L'opera raffigura il sovrano Umberto I di Savoia all'età di 34 anni, ovvero in prossimità della sua ascesa al trono dopo la morte del padre Vittorio Emanuele, avvenuta proprio nel 1878. Umberto I appare qui raffigurato in alta uniforme, seduto su una sedia con una sciabola in mano e, a testimonianza dell'ufficialità del ritratto, sulla sua divisa sono appuntate numerose decorazioni militari legate alla sua partecipazione alle battaglie risorgimentali, nonché il Collare e la Placca dell'Ordine supremo della SS. Annunziata di cui i Savoia si fregiavano.L'attenzione minuziosa per i dettagli e il taglio fotografico del dipinto, suggeriscono che il ritratto sia stato eseguito partendo da una immagine fotografica, ipotesi sostenuta anche dal fatto che Gerardo Bianchi fu titolare di uno studio fotografico in piazza del Carrobiolo a Monza e divenne il fotografo ufficiale della Casa Reale durante i soggiorni della corte presso Villa Reale.",,,,,,,,,,,,,,,,,20900,Monza,MB,,"Via Teodolinda, 4 20900 MB",,,http://www.bellalombardia.regione.lombardia.it/LBL/medium/OA-3o210-01263-IMG-0000476032.jpg,,SIRBEC,,,
art,,,"Un sottile filo unisce saldamente le sorti di questo straordinario violino, denominato ""Vesuvius"", alla sua città d'origine. Infatti, quando nel 1968 ne diviene proprietario il violinista Remo Lauricella, il suo destino è felicemente segnato. Nel 1977, durante una sua visita a Cremona, il famoso musicista confida ad Andrea Mosconi, allora conservatore dei beni liutari del Comune, la sua intenzione di lasciare il ""Vesuvius"" alla città dopo la sua morte. Nel 2003, anno della sua scomparsa, il comune di Cremona viene informato che una clausola del testamento prevede il lascito del violino al sindaco e ai consiglieri in carica. Ma ciò comporta anche un risvolto negativo: per poter entrare in possesso dello strumento, che si trova a Londra, si deve provvedere al pagamento delle imposte di successione, che ammontano a più di 60.000 euro. Come nel 1966 per il violino ""Hammerle"" di Nicolò Amati, viene aperta una sottoscrizione che permette di raccogliere i fondi necessari. Nel 2005, il sindaco Corada preleva dalla casa Sotheby's di Londra il ""Vesuvius"", che viene immediatamente esposto a Palazzo Comunale, accanto agli altri strumenti della raccolta.Opera della piena maturità di Antonio Stradivari, il ""Vesuvius"", dopo anni di ricerca e innovazione da parte del maestro, rappresenta il perfetto punto di equilibrio tra armonia delle forme e inimitabile resa acustica. Nel 1727, all'età di 83 anni, il grande liutaio mostra di avere ancora energie per donarci uno strumento tuttora insuperato.",,,,,,,,,,,,,,,,,26100,Cremona,CR,,"Piazza Marconi, 5 26100 CR",,,http://www.bellalombardia.regione.lombardia.it/LBL/medium/OA-CR210-00008-IMG-0000474637.jpg,,SIRBEC,,,
art,Fondo Calcografico Antico e Moderno della Fondazione Biblioteca Morcelli-Pinacoteca Repossi,,"La raccolta di incisioni occupa un posto d'onore nella Pinacoteca Repossi e realizza realmente quanto indicato nei manuali dei raccoglitori di stampe. Il fondo calcografico comprende 3.000 fogli che esemplificano le diverse tecniche incisorie e sono rappresentativi delle scuole dei singoli maestri di grande rilievo della storia italiana ed europea della grafica dal Quattrocento ad oggi. Una selezione delle opere più importanti è esposta dal 2009 nella Sala delle stampe, mentre il Gabinetto delle stampe si trova al primo piano della Pinacoteca.",,,,,,,,,,,,,,,,,25032,Chiari,BS,,"Via Bernardino Varisco, 9 25032 BS",,,http://www.bellalombardia.regione.lombardia.it/LBL/medium/COL-COL-LMD20-0000005-IMG-0000001717.jpg,,SIRBEC,,,
art,,,"L'incisione a lettere capitali sulla canna, ""Francino"", permette di ricondurre la fabbricazione dell'esemplare a un membro non meglio identificato del ramo gardonese della dinastia di fama internazionale conosciuta come ""Francini"" (nota anche come ""Francino"" e ""Franzini""), attiva nel commercio e nella produzione di canne dalla metà del Cinquecento fino all'Ottocento. Purtroppo, l'iscrizione rovinata, l'assenza del nome di battesimo del fabbricante e la mancanza di punzoni, non permettono un'attribuzione più precisa. Ciò nonostante il buono stato di conservazione dell'arma e la qualità nella realizzazione, esemplificano egregiamente l'alto livello della produzione armiera bresciana durante tutto il XVII secolo.",,,,,,,,,,,,,,,,,25063,Gardone Val Trompia,BS,,"Via XX Settembre, 31 25063 BS",,,http://www.bellalombardia.regione.lombardia.it/LBL/medium/OA-2k050-00016-IMG-0000477799.jpg,,SIRBEC,,,
art,Raccolte del Mu.Vi.S. - Museo della Via Spluga e della Val San Giacomo,,"Le raccolte del Mu.Vi.S. sono suddivise in tre aree tematiche, la prima dedicata alla via dello Spluga, il passo ""sublime"" celebrato da artisti e letterati internazionali con pubblicazioni e stampe; la seconda alla storia, alla civiltà e alle tradizioni della Val San Giacomo, attraverso oggetti quotidiani della casa e del lavoro; la terza alla figura dell'abate Antonio Foppoli, che nel 1786 diede avvio al primo nucleo della collezione confluita nel museo. I materiali si distinguono in etnografici, storico-artistici e naturalistici, oltre i reperti archeologici provenienti dal Pian dei Cavalli, sito dove sono state rinvenute tracce tra le più antiche lasciate dall'uomo preistorico nelle Alpi Centrali.",,,,,,,,,,,,,,,,,23021,Campodolcino,SO,,"Piazza S. Antonio, 15 23021 SO",,,http://www.bellalombardia.regione.lombardia.it/LBL/medium/COL-COL-SO020-0000001-IMG-0000001899.jpg,,SIRBEC,,,
art,Collezione del Museo Agusta,,"L'Agusta SpA è dal 1923 una delle più importanti aziende operanti nella costruzione di elicotteri e convertiplani, cui si aggiunse nel 1945 la produzione di motociclette commerciali e da competizione ad opera della Meccanica Verghera Agusta. Nella cornice di un moderno spazio espositivo e dei locali dell'ex spaccio aziendale di Cascina Costa di Samarate è stato realizzato un nuovo Museo dedicato a queste realtà aziendali note in tutto il mondo, che raccoglie centinaia di cimeli, documenti, foto, disegni e modelli in scala di aerei, elicotteri, moto e relativi componenti, ripercorrendo quasi un secolo di storia della meccanica aeronautica e dell'epopea del volo ad elica. La collezione, esposta ponendo molta attenzione alla didattica scientifica e ai campioni del motociclismo, è gestita dal Gruppo Lavoratori Seniores Agusta (GLA) che si occupano della manutenzione e del restauro di motociclette ed elicotteri e garantiscono l'apertura e l'accompagnamento guidato dei visitatori.",,,,,,,,,,,,,,,,,21017,Samarate,VA,,"Via Giovanni Agusta, 510 21017 VA",,,http://www.bellalombardia.regione.lombardia.it/LBL/medium/COL-COL-3o210-0000021-IMG-0000001963.jpg,,SIRBEC,,,
art,Allegorie dei cinque sensi,,"Lo stipo prende il nome del committente, il canonico Quintilio Lucini Passalacqua della cattedrale di Como che, nel 1620, pubblica le ""Quattro lettere istoriche"", una delle quali dedicata alla descrizione dell'""artificiosissimo suo scrittorio"". Probabilmente completato intorno al 1613, lo scrittoio, si presenta come il frutto dell'invenzione del nobile canonico che, per elaborare il complesso apparato iconografico che caratterizza l'opera, si avvale di una delle edizioni dell'Iconologia del Ripa e, per l'architettura, del trattato dei Cinque ordini del Vignola. Per la realizzazione delle opere di ebanisteria il Lucini impegna i migliori artigiani allora attivi a Como, che fa lavorare in casa propria per poter seguire direttamente le varie fasi di costruzione del mobile, mentre da Roma fa arrivare le statuette d'avorio, raffiguranti le allegorie dei cinque sensi, intagliate dallo scultore francese Guglielmo Berthelot. Al pittore Pier Francesco Mazzucchelli, detto Morazzone, commissiona i cinque oli su rame.",,,,,,,,,,,,,,,,,20121,Milano,MI,,Piazza Castello 20121 MI,,,http://www.bellalombardia.regione.lombardia.it/LBL/medium/OA-5q030-00102-IMG-0000491186.jpg,,SIRBEC,,,
art,,,"L'aeroplano Caproni Ca.18 è un biposto da osservazione progettato tra il 1911 ed il 1912 da Giovanni Battista Caproni (1886-1957) detto ""Gianni"". Il velivolo è un monoplano da ricognizione e fu impiegato dal Servizio Aeronautico del Regio Esercito nelle prime fasi delle Prima Guerra Mondiale. È stato il primo aereo di concezione nazionale ad equipaggiare interamente una squadriglia italiana. Il velivolo Ca.18 era destinato al primo concorso militare italiano che si tenne all'inizio del 1913, ma non ottenne commesse, l'anno seguente però grazie all'ordinazione di un lotto di questi aeroplani, che andarono ad equipaggiare da prima la 6a poi la 15a Squadriglia di Piacenza, permettendo lo sviluppo di altri modelli che rappresentavano varianti del progetto originale, quali i velivoli Ca.19, Ca.20, Ca.24 e Ca.25. Il 5 maggio 1915 un aeroplano Ca.18 sorvolò Quarto, in provincia di Genova, per l'inaugurazione del monumento ai Mille, dove Gabriele D'Annunzio lanciò la propria campagna interventista.",,,,,,,,,,,,,,,,,21019,Somma Lombardo,VA,,"Via per Tornavento, 15 21019 VA",,,http://www.bellalombardia.regione.lombardia.it/LBL/medium/PST-3o210-00390-IMG-0000043841.jpg,,SIRBEC,,,
art,,,"Costituisce uno dei vanti del Museo Archeologico Platina questa collana formata da 17 vaghi d'ambra di forma sferoidale e dall'intenso colore arancione, perfettamente conservati. Rinvenuta nel 1983 in località Lagazzi, presso Piadena, durante lo scavo di una palafitta datata tra la fine dell'antica e l'inizio della media età del Bronzo (XVIII-XV sec. a.C.), è uno dei più antichi oggetti in ambra giunti in Italia settentrionale dalle regioni del mar Baltico, dove questa resina fossile si trova in abbondanza. Oggetto d'ornamento dal disegn estremamente moderno, non dimostra affatto di essere stata creata da un artigiano di 4000 anni fa.",,,,,,,,,,,,,,,,,26034,Piadena,CR,,"Piazza Giuseppe Garibaldi, 3 26034 CR",,,http://www.bellalombardia.regione.lombardia.it/LBL/medium/RA-3l080-00076-IMG-0000095447.jpg,,SIRBEC,,,
art,San Gimignano,,"L'opera è stata realizzata da Raffaele De Grada nel 1951 e rappresenta una veduta del borgo di San Gimignano. All'orizzonte sono rappresentate le colline toscane che si fondono col cielo grazie al colore sfumato azzurrognolo, mentre in primo piano De Grada colloca le case del borgo ridotte a poche linee di base fortemente impastate e fratte dal colore. Caratteristico è l'impianto cromatico basato su tonalità calde e sfumate e la stesura pittorica, stratificata a tratto veloce. Si tratta di una tela dell'ultimo periodo del maestro amava visitare l'Umbria, il Lazio e la Toscana. L'opera attesta il fascino che esercitava su di lui il paesaggio toscano che egli prediligeva al paesaggio lombardo perché adatto a uomini adulti che nella propria esistenza hanno già compiuto una sorta di percorso interiore che egli chiama ""spirituale"". Per questa ragione De Grada, e quest'opera ne conferma i tratti, auspicava che gli artisti lombardi e toscani sperimentassero i rispettivi paesaggi, perché solo dalla fusione delle due visioni potevano scaturire visioni naturalistiche così profondamente intime.",,,,,,,,,,,,,,,,,21013,Gallarate,VA,,"Via De Magri, 1 21013 VA",,,http://www.bellalombardia.regione.lombardia.it/LBL/medium/OA-A0020-00032-IMG-0000479364.jpg,,SIRBEC,,,
art,Cristo in trono con la famiglia dell'imperatore Ottone,,"La piastra in avorio inquadra in una semplice cornice otto personaggi disposti con rigida simmetria: al Centro è il Cristo seduto, sulla destra, in piedi San Maurizio, alla sinistra la Madonna, pure in piedi; ai lati della testa di Gesù due angeli librati in volo; ai suoi piedi, alla destra, è l'imperatore inginocchiato, alla sinistra, la consorte, genuflessa e reggente il figlio. La famiglia dell'imperatore poggia su un sostegno rettangolare recante la scritta OTTO IMPERATOR. L'opera è di artista ignoto di area lombarda, in particolare, milanese, di epoca ottoniana. Incerta rimane l'identificazione del personaggio in Ottone I o in Ottone II. La tavoletta è stata acquistata dalla collezione del principe Gian Giacomo Trivulzio da parte del Comune di Milano, nel 1935, per le Civiche Raccolte d'Arte. Oltre alla sua importanza come documento artistico d'età ottoniana, la tavoletta conferma il ruolo di primaria produttività, di tale tipo di arte, dell'Italia settentrionale.",,,,,,,,,,,,,,,,,20121,Milano,MI,,Piazza Castello 20121 MI,,,http://www.bellalombardia.regione.lombardia.it/LBL/medium/OA-5q050-00656-IMG-0000477530.jpg,,SIRBEC,,,
Siti Archeologici,Zona Archeologica di Palazzo Pignano,,,,,,,,,,,,,,,,,,,,Palazzo Pignano,CR,,Via Luoghi Vecchi  CR,45.39234045521988,9.573650872865802,,,SIRBEC,,,
art,"Favole di Diana, La Sapienza e la Virtù trionfano sul Vizio",,"Il più prestigioso palazzo cittadino, capolavoro del barocchetto, viene realizzato tra il 1726 e il 1732 mentre gli affreschi tra il 1731 e il 1737. Si tratta di una fastosa decorazione, aggiornata alle novità del rococò. Le decorazioni si devono a una equipe di maestranze specializzate in quadrature, paesaggi, prospettive e ornati floreali, guidate dal cremonese Giovan Angelo Borroni, stimato pittore di figura. In particolare, lo spettacolare salone da ballo è considerato il suo capolavoro e tra le opere più briose e gradevoli di tutto il Settecento lombardo. L'ambiente, con il ballatoio per i musici a mezza altezza, reca nella volta una medaglia allegorica con ""La Sapienza e la Virtù trionfano sul Vizio"" e sulle pareti il ciclo narrativo, tratto da Ovidio, con le ""Favole di Diana"", dea della caccia con lancia e faretra e dea lunare con falce di luna in fronte: sulla parete ovest ""Diana trasforma Atteone in cervo"" e a est ""Riposo di Diana dopo la caccia"". Le scene, comprese entro cornici in stucco dorato, sono completate da serti di fiori, sfondi paesaggistici con rovine e marine, statue di divinità a monocromo 'trompe l'oeil' e angioletti a figura intera entro ovali.",,,,,,,,,,,,,,,,,27100,Pavia,PV,,"Piazza del Municipio, 2 27100 PV",,,http://www.bellalombardia.regione.lombardia.it/LBL/medium/OA-PV300-00020-IMG-0000476584.jpg,,SIRBEC,,,
art,Miracolo di San Pietro d'Alcantara,,"La scena è ambientata davanti ad un altare dove San Pietro d'Alcantara è in atto di benedire un bimbo malato, seduto sulla mensa e sorretto dal padre, un povero pescatore che ha portato in dono un pesce (è posato sul gradino dell'altare). Alla scena assistono stupiti diverse gruppi di donne e uomini, meravigliati dal miracolo che si va realizzando davanti ai loro occhi. Lo sfondo spicca per le luminose architetture che si contrappongono alle zone d'ombra del primo piano.La tela appartiene all'ultimo periodo di attività di Giovan Battista Lucini (1639-1686) e si caratterizza per i decisi effetti luministici che fanno risaltare le figure dei personaggi in forte contrasto col fondo chiaro e luminoso della scena. Si contraddistingue per gli accenti naturalistici, si vedano il volto rugoso del santo, la deformità del bimbo malato e il padre miseramente abbigliato che pare anticipare i pitocchi di Giacomo Ceruti. L'abilità del pittore non si limita agli aspetti compositivi, ma sta anche nella sottile connotazione psicologica che riesce a conferire ai diversi personaggi, mossi da apprensione e stupore verso il miracolo che si sta verificando davanti ai loro occhi. Il dipinto spicca per originalità e soluzioni cromatiche che anticipano soluzioni che si imporranno nella fase iniziale del XVIII secolo.Il dipinto proviene dalla chiesa di San Bernardino infra muros di Crema, dove insieme alla pala con San Pietro d'Alcantara e a San Bernardino da Feltre, ancora in loco, ornava la cappella dedicata ai due santi.",,,,,,,,,,,,,,,,,26013,Crema,CR,,"Piazzetta Winifred Terni De Gregory, 5 26013 CR",,,http://www.bellalombardia.regione.lombardia.it/LBL/medium/OA-U0070-00054-IMG-0000478208.jpg,,SIRBEC,,,
art,Nivola,,"L'abside, che con la cripta risulta essere la parte più antica della Cattedrale, ospita dalla seconda metà del XVII secolo una coreografica scenografia barocca in stucco dorato, una grotta raggiata con nuvole, cherubini, angeli e le figure simboliche della Religione e della Patria, compresa entro una decorazione ad affresco e protetta da un'elegante ringhiera in ferro battuto. Il sacello cela un prezioso tesoro: il reliquiario in argento massiccio, oro e gemme con le Sacre Spine della corona di Gesù, provenienti dalla cappella ducale viscontea in castello. Trafugata nel 1527, la più grande ricchezza spirituale conservata in città è custodita da sempre, per motivi di sicurezza, in alto nel catino absidale, chiusa da una porta con tre serrature le cui chiavi sono serbate dal Capitolo della Cattedrale, dal Vescovo e dal Sindaco della città. Grazie a un'ingegnosa e spettacolare 'macchina' removibile, a forma di nuvola argentata con cherubini e angeli, realizzata nel XVII secolo, si celebra la tradizionale ""discesa delle santissime spine"". Grazie a un argano, la sacra reliquia viene lentamente fatta calare dall'alto del sacello a terra, rendendo solenne e spettacolare la discesa nel coro.",,,,,,,,,,,,,,,,,27100,Pavia,PV,,Piazza Duomo 27100 PV,,,http://www.bellalombardia.regione.lombardia.it/LBL/medium/OA-PV300-00019-IMG-0000476580.jpg,,SIRBEC,,,
art,"Madonna della Misericordia con San Giovanni Battista, Santa Marta, Sant'Orsola, altro santo e i Disciplini",,"L'antica chiesetta di S. Spirito al suo interno è ricca di affreschi; fra quelli della navata uno attira subito l'attenzione per la ricchezza degli abiti indossati da sant' Orsola e dal suo compagno. Sembra che il pittore Bartolino de Buri abbia voluto riprodurre le sontuose stoffe damascate di moda presso le più raffinate corti della seconda metà del Quattrocento, che contrastano con l'abbigliamento biblico e dimesso di san Giovanni Battista e santa Marta posti all'altra estremità del dipinto. Al centro compare la curiosa rappresentazione della Madonna della Misericordia, che allarga il suo manto a protezione di una schiera di devoti in preghiera.",,,,,,,,,,,,,,,,,23032,Bormio,SO,,Bormio 23032 SO,,,http://www.bellalombardia.regione.lombardia.it/LBL/medium/OA-SO020-01192-IMG-0000478154.jpg,,SIRBEC,,,
art,"Dio Padre, Storie di San Bassiano, San Bassiano, Cristo e gli apostoli, Cristo alla colonna, Madonna del latte, Angeli",,"L'ancona presenta la centro Cristo alla colonna, a destra la Madonna che allatta Gesù Bambino e a sinistra San Bassiano, vescovo patrono di Lodi. Le sculture a tutto tondo sono divise da due pannelli ad altorilievo che narrano alcuni episodi della vista del Santo: il ""tentativo del martirio di Bitinio"", il ""miracolo dell'ossessa"" e il ""miracolo della cerva"". In alto compare Dio Padre e due angeli che trattengono un cartiglio; al di sotto due testne, forse la rappresentazione antropomorfica del Sole e della Luna. Completa la struttura la predella con la raffigurazione, entro nicchie a tutto sesto su colonnine tortili, di Cristo con gli Apostoli. L'imponente opera, realizzata per la chiesa olivetana di S. Cristoforo in Lodi, ha subito numerosi spostamenti fra la chiesa d'origine e il duomo che ne hanno causato l'attuale frammentarietà. Le fonti archivistiche, infatti, testimoniano una macchina complessa, formata da parti sculture a tutto tondo e parti a rilievo. Nei rilievi con le Storie di San Bassiano, dove il racconto appare essenziale, si nota un allontanamento dalle grazie tardogotiche del polittico di Borgonovo Val Tidone, opera della stessa bottega, a favore di un plasticismo decisamente rinascimentale.",,,,,,,,,,,,,,,,,26900,Lodi,LO,,"Via Cavour, 31 26900 LO",,,http://www.bellalombardia.regione.lombardia.it/LBL/medium/OA-T0010-00245-IMG-0000475763.jpg,,SIRBEC,,,
art,Stemmi araldici,,"Le pareti affrescate di Palazzo Arese Borromeo costituiscono un'interessante testimonianza dell'araldica lombarda, e attestano l'importanza raggiunta da numerose famiglie nobili che, a differente titolo, vennero a contatto con la realtà cesanese. Gli affreschi del secondo scalone per l'accesso al piano nobile, ad esempio, costituiscono un eccezionale esempio per la storia della famiglia Arese Borromeo e dei suoi legami con la nobiltà non solo italiana. Lungi da doversi interpretare come sterili elementi decorativi o inutile ostentazione familiare, gli stemmi sono da intendersi, in obbedienza alle rigide norme araldiche, come tasselli di un più vasto conoscere della società sei-settecentesca e delle sue differenti forme di governo. Ricchi, tuttavia, di chiare funzione didascaliche connesse alla gestione del potere da parte della famiglia Borromeo, alcuni stemmi araldici sono presenti anche in altre sale del palazzo, tra i quali la Stanza Grande dal letto verde, in cui si trova affrescato un imponente stemma di parentela e di alleanza particolarmente significativo, dipinto probabilmente da Giovanni Ghisolfi e raffigurante gli stemmi delle famiglie Omodei Borromeo, Arese, Visconti Arese.",,,,,,,,,,,,,,,,,20811,Cesano Maderno,MB,,Piazza Vittorio Veneto 20811 MB,,,http://www.bellalombardia.regione.lombardia.it/LBL/medium/OA-3o210-01278-IMG-0000476115.jpg,,SIRBEC,,,
art,Camera di Ovidio,,"La Camera di Ovidio, o delle Metamorfosi, è il primo ambiente che si incontra nel percorso di visita a Palazzo Te. L'intera decorazione, ideata da Giulio Romano, é stata realizzata da collaboratori specializzati nella pittura di scene figurate e ornamenti a grottesca. I documenti dimostrano che questo ambiente, di probabile destinazione privata, fu decorato durante la prima fase dei lavori del palazzo (1524-1527). Il fregio affrescato si gioca sull'alternanza di scene figurate e paesaggi. Le prime a carattere mitologico, e in parte ispirate a episodi delle ""Metamorfosi"" di Ovidio, i secondi per lo più di fantasia. I temi riconducibili all'universo ovidiano sono: amore, gioco, seduzione, ma anche sfida al divino e punizione della superbia. I cassettoni del soffitto ligneo conservano la decorazione originale a motivi floreali, nonostante i danni subiti a causa dell'uso della camera come abitazione. Il camino, dalle dimensioni notevoli rispetto allo spazio generale della stanza, è realizzato in marmo rosso di Verona e reca al di sotto dell'architrave l'iscrizione dedicatoria: F<edericus> G<onzaga> II M<archio> M<antuae> V. Sulla parete Nord, sopra la finestra, è emerso un frammento di decorazione con elementi vegetali, risalente ai primissimi anni del '500 e appartenente alle preesistenti strutture architettoniche.",,,,,,,,,,,,,,,,,46100,Mantova,MN,,"Viale Te, 13 46100 MN",,,http://www.bellalombardia.regione.lombardia.it/LBL/medium/OA-MN020-00062-IMG-0000479556.jpg,,SIRBEC,,,
art,,,"Questa dinamo proviene dalla prima centrale termoelettrica d'Europa, inaugurata nel 1883 a Milano e destinata alla produzione di energia elettrica in corrente continua per illuminare la città. La centrale è realizzata per iniziativa dell'ingegnere Giuseppe Colombo, futuro rettore del Politecnico di Milano, sul modello di quella costruita da Edison a New York nel 1882. Anche se l'impianto risulta presto superato tecnologicamente, l'opera rende Milano un centro fondamentale per lo sviluppo dell'industria elettrica italiana.",,,,,,,,,,,,,,,,,20123,Milano,MI,,"Via San Vittore, 21 20123 MI",,,http://www.bellalombardia.regione.lombardia.it/LBL/medium/PST-ST090-00001-IMG-0000043825.jpg,,SIRBEC,,,
art,"Museo ""Regina""",,"Il Museo ospita le fantasiose creazioni dell'eclettica scultrice Regina: 48 sculture, tutte esposte, e circa cinquecento tra disegni, tempere e collages dell'eclettica artista permettono di ricostruire quasi per intero il percorso artistico e il metodo di lavoro di questo singolare e significativo personaggio, tra le pochissime figure femminili nel gruppo futurista. Tra le principali opere esposte si segnalano i bronzi e i gessi degli anni Venti, creazioni futuriste in alluminio (Aerosensibilità, L'amante dell'aviatore) degli anni Trenta e quelle relative al Movimento Arte Concreta (MAC) degli anni Cinquanta (Ritratto di Mariuccia Rognoni in marmo). Di indubbia rilevanza anche l'opera grafica, in particolare gli studi della natura e i fiori.",,,,,,,,,,,,,,,,,27035,Mede,PV,,"Castello Sangiuliani, Piazza Repubblica, 39 27035 PV",,,http://www.bellalombardia.regione.lombardia.it/LBL/medium/COL-COL-PV300-0000014-IMG-0000001861.jpg,,SIRBEC,,,
art,Diavolo,,"Marionetta polimaterica, raffigurante un diavolo seminudo con muso prognato e lunga coda. Il bene appartiene alla Collezione raccolta dal burattinaio Gottardo Zaffardi costituita da materiali dell'Ottocento e del Novecento. La marionetta è un pupazzo animato per mezzo di fili mossi dall'alto. Il marionettista impugna l'estremità di un ferro tenuto verticale ed agganciato all'altro capo sulla sommità della testa. Gli arti, le braccia, le gambe ed il corpo vengono mossi azionando i fili di controllo. Il teatro di animazione è una forma di spettacolo dal vivo che si affianca alle altre tipologie teatrali come il teatro d'attore, il melodramma, la danza. La differenza è l'animatore che dà vita a degli oggetti e attraverso quelli comunica.",,,,,,,,,,,,,,,,,46027,San Benedetto Po,MN,,"Piazza Teofilo Folengo, 22 46027 MN",,,http://www.bellalombardia.regione.lombardia.it/LBL/medium/BDM-MN150-00004-IMG-0000087989.jpg,,SIRBEC,,,
art,,,"Questo documento ci consente di prendere parte a un avvenimento molto doloroso della vita di Antonio Stradivari, la morte della prima moglie, Francesca Ferraboschi, avvenuta nel 1698. Si tratta dell'elenco delle spese sostenute per le esequie, dal quale si deduce che la cerimonia dovette essere piuttosto sontuosa, a dimostrazione della florida situazione economica dal maestro. Alla fine della lista, compilata dal funzionario addetto a questo ufficio, leggiamo l'importo totale della spesa, che è di 186 lire. In calce al documento Stradivari annota di suo pugno di aver ottenuto una riduzione di otto lire sulla somma dovuta e appone la sua firma.In origine conservato presso l'Archivio del Comune di Cremona, già esposto nel 1937 presso la Sala Stradivariana del Museo Civico, è oggi possibile ammirarlo, insieme agli attrezzi appartenuti al grande liutaio, nella nuova sede del Museo del Violino.",,,,,,,,,,,,,,,,,26100,Cremona,CR,,"Piazza Marconi, 5 26100 CR",,,http://www.bellalombardia.regione.lombardia.it/LBL/medium/OA-CR210-00015-IMG-0000474646.jpg,,SIRBEC,,,
art,"Apparizione del carro solare all'Aurora, Amori degli dei",,"Collocata al centro dell'edificio di massima rappresentanza, sotto la loggia scenografica dell'appartamento di Renato III, la Sala Aurora costituisce il vertice di un articolato apparato iconografico che sapientemente unisce i temi della mitologia classica alla cultura biblico-giudaica e politico-sociale del Seicento. La scena principale, posta al centro della volta, raffigura l'Apparizione del Carro solare all'Aurora e fu dipinta da Giovanni Stefano Doneda detto il Montalto. La pittura simboleggia la salda conoscenza e la grande saggezza raggiunta dalla famiglia Arese, che governa e amministra con sapienza perché fonda il suo operato sulla tradizione e sulla storia che la legittima al governo e che conducono Cesano Maderno e lo Stato di Milano verso una nuova Aurora fertile e gioiosa. Ad impreziosire la sala anche la decorazione in oro e corniciature azzurre di origine settecentesca attribuibile a Mattia Bortoloni, eseguita, probabilmente, per celebrare le nozze tra Renato III Arese Borromneo con Marianna Odescalchi (1743) e le pitture che uniscono il tema classico dell'iconografia dei satiri danzanti agli amori delle divinità mitologiche.",,,,,,,,,,,,,,,,,20811,Cesano Maderno,MB,,Piazza Vittorio Veneto 20811 MB,,,http://www.bellalombardia.regione.lombardia.it/LBL/medium/OA-3o210-01276-IMG-0000476103.jpg,,SIRBEC,,,
art,Civica Raccolta delle Stampe Achille Bertarelli,,"Il Civico Gabinetto delle Stampe, intitolato ad Achille Bertarelli, è stato inaugurato nel 1927, concepito per illustrare, con l'ausilio delle stampe, tutte le manifestazioni della vita umana. l'Istituto nel tempo si è arricchito, attraverso donazioni e acquisti, di una eccezionale quantità e varietà di tipologie di stampati e materiali grafici, prodotti dal XV secolo ad oggi, dalla stampa popolare a quella documentaria, alla grafica d'arte e al graphic design, Bertarelli ne aveva promosso la fondazione presso l'amministrazione comunale, non solo per accogliere e valorizzare degnamente la propria raccolta iconografica, donata alla municipalità nel 1925 e ricca di oltre trecentomila opere, ma anche per costituire una nuova struttura, specializzata e dotata di metodologie appropriate per lo studio e la conservazione delle stampe, che ancora mancava nella pur ampia compagine degli enti culturali della città. Infatti, il patrimonio di incisioni già di proprietà del Comune, fino ad allora, era un insieme scarsamente fruibile perchè disperso in varie sedi. Successivamente alla costituzione del Gabinetto delle Stampe le diverse istituzioni civiche, quali ad esempio il Museo del Risorgimento, il Museo Navale, la Galleria d'Arte Moderna e l'Archivio Storico Civico, vi hanno fatto confluire i propri fondi grafici.",,,,,,,,,,,,,,,,,20121,Milano,MI,,Piazza Castello 20121 MI,,,http://www.bellalombardia.regione.lombardia.it/LBL/medium/COL-COL-H0080-0000001-IMG-0000001877.jpg,,SIRBEC,,,
art,,,"Collocato al piano terra e in posizione centrale dell'ala prospiciente il parterre e la Corte d'onore, il Salone da Ballo di Villa Della Porta Bozzolo costituisce un sontuoso ambiente affrescato voluto dalla famiglia Della Porta intorno al 1714 per conferire ulteriore nobiltà all'originaria villa cinque-seicentesca e per adeguare la dimora allo status nobiliare raggiunto. Nella volta l'affresco raffigurante il bacio tra la Pace e la Giustizia, incorniciato da finte architetture, costituisce l'elemento portante di un più articolato impianto decorativo, testimonianza della scenografica ritualità settecentesca del vivere in villa. Qui armonie, proporzioni, allegorie e riferimenti biblici si fondano in un unico ambiente, nel quale la Pace e la Giustizia, sono raffigurate tra coppie di amorini che reggono tra le mani, tra l'altro, la bilancia e la spada, perché la retta giustizia è forte, potente ed imparziale.",,,,,,,,,,,,,,,,,21030,Casalzuigno,VA,,"Viale Camillo Bozzolo, 5 21030 VA",,,http://www.bellalombardia.regione.lombardia.it/LBL/medium/OA-3o210-01319-IMG-0000479097.jpg,,SIRBEC,,,
art,Angelo,,"Questo Angelo dipinto da Raffaello è un frammento, trasportato su tela, della grande tavola con l'Incoronazione di San Nicola da Tolentino, realizzata tra il 1500 e il 1501 per la cappella Baronci nella chiesa di Sant'Agostino a Città di Castello. Nel 1789 la pala subì gravi danni a causa di un terremoto: sopravvissero alcuni frammenti, in seguito dispersi sul mercato artistico. Quello conservato a Brescia fu acquistato nel 1822 dal conte Paolo Tosio. Nell'esecuzione, dolce e ricca di squisite modulazioni cromatiche, l'autore, a quell'epoca giovanissimo, manifesta una cultura figurativa già complessa nella quale si fondono le suggestioni prese da Perugino, Signorelli e Pinturicchio e una sensibilità alla luce di derivazione leonardesca. Il frammento bresciano si segnala per la monumentalità della figura e per i colori forti e contrastanti (ma sapientemente controllati), per le raffinate lumeggiature dorate (sui capelli e sulla veste), per il cangiantismo perlato dei tessuti e per i delicati tratti del viso sottolineati a punta di pennello.",,,,,,,,,,,,,,,,,25121,Brescia,BS,,"Via dei Musei, 81/b 25121 BS",,,http://www.bellalombardia.regione.lombardia.it/LBL/medium/OA-2k100-00003-IMG-0000477977.jpg,,SIRBEC,,,
art,Museo del Risorgimento,,"Nato nel 1885 per volontà della Municipalità, grazie al concorso dei cittadini che donano cimeli, documenti, libri, fotografie e oggetti eterogenei, il Museo nel tempo si è arricchito di ulteriori importanti lasciti. L'esposizione si snoda in tre sale secondo un ordine cronologico con al suo interno approfondimenti tematici; l'ambito è prevalentemente dedicato alla storia locale, analizzata in stretto rapporto con le vicende storiche nazionali. Dopo un accenno alla dominazione asburgica, la prima sala rimanda agli anni francesi e al Regno Lombardo Veneto. La seconda è dedicata alla famiglia pavese Cairoli. Nella terza uniformi, armi, equipaggiamenti dei vari eserciti e il mito di Garibaldi. Una menzione particolare spetta al fondo fotografico con 1200 esemplari originali.",,,,,,,,,,,,,,,,,27100,Pavia,PV,,"Castello Visconteo, Viale XI Febbraio, 35 27100 PV",,,http://www.bellalombardia.regione.lombardia.it/LBL/medium/COL-COL-PV300-0000002-IMG-0000001837.jpg,,SIRBEC,,,
art,San Giovanni Battista,,"La statua in marmo raffigurante S. Giovanni Battista, originalissimo esempio di scultura lombarda della seconda metà del Trecento databile tra il 1375 e il 1385 circa, proviene dal cupolino del fonte battesimale settecentesco del la Chiesa di S. Stefano a Vimercate. Di qualità esecutiva estremamente raffinata e modellata a tutto tondo, presenta tracce di policromia ed è stilisticamente vicina alla produzione matura di Bonino da Campione, il maggior e scultore attivo a Milano nella seconda metà del Trecento. Il gesto del santo, che indica un medaglione con l'agnello mistico, traduce la frase pronunciata dal Battista incontrando Gesù, giunto sulle rive del Giordano per essere da lui battezzato: ""Ecce agnus dei qui tollit peccata mundi"".",,,,,,,,,,,,,,,,,20871,Vimercate,MB,,"Via Vittorio Emanuele II, 53 20871 MB",,,http://www.bellalombardia.regione.lombardia.it/LBL/medium/OA-4a020-00015-IMG-0000476079.jpg,,SIRBEC,,,
art,,,"La macchina, costruita in legno da un artigiano lombardo all'inizio del Novecento, era utilizzata per la tintura del tessuto di seta. La grande vasca inferiore col fondo piatto, detta ""barca"" veniva riempita con la miscela colorante. Al meccanismo superiore, composto da un aspo manovrato da una puleggia, veniva montato il tessuto, poi fatto scorrere in modo da essere immerso progressivamente nella tintura. La ""barca"" apparteneva alla Tintoria Pessina di Como, dalla quale provengono molti dei macchinari e degli strumenti di lavoro che compongono il Museo Didattico della Seta.",,,,,,,,,,,,,,,,,22100,Como,CO,,"Via Castelnuovo, 9 22100 CO",,,http://www.bellalombardia.regione.lombardia.it/LBL/medium/BDM-6m020-00037-IMG-0000088942.jpg,,SIRBEC,,,
art,Pietà,,"La scultura a tutto tondo raffigura la Pietà con la Vergine seduta e avvolta in un ampio mantello che le copre anche il capo. Tiene sulle ginocchia il corpo del Figlio oramai morto. Pur essendo di fattura non raffinata e piuttosto popolare, è riferibile all'ambito salisburghese della seconda metà del Quattrocento.",,,,,,,,,,,,,,,,,26866,Sant'Angelo Lodigiano,LO,,"Piazza Bolognini, 2 26866 LO",,,http://www.bellalombardia.regione.lombardia.it/LBL/medium/OA-LO330-00547-IMG-0000475819.jpg,,SIRBEC,,,
art,Museo Civico della Calzatura Pietro Bertolini,,"Il percorso prende avvio dalla Stanza della Duchessa con la pianella di Beatrice d'Este del 1490 circa e con una postazione multimediale, prosegue con le sezioni Storica, Etnica e la Wunderkammer che espone estrosi modelli creati non per essere indossati ma come divertissement, quindi 'Stile e design' testimoniata da 'creature' di famosi stilisti (Dior, Blahnik, Gucci, Chanel, Caovilla), quindi 'il Tacco a spillo' inventato a Vigevano nel 1953. L'ultimo corridoio, chiamato 'La Galleria', è sede di mostre temporanee. A corredo della collezione permanente di calzature, periodicamente vengono mostrate a rotazione altre tipologie di scarpe scelte tra le 3000 conservate.",,,,,,,,,,,,,,,,,27029,Vigevano,PV,,"Castello Visconteo Sforzesco, Piazza Ducale, 20/ Palazzo Merula, Via Merula, 40 27029 PV",,,http://www.bellalombardia.regione.lombardia.it/LBL/medium/COL-COL-PV300-0000009-IMG-0000001852.jpg,,SIRBEC,,,
art,Nascita di Maria Vergine,,"I due arazzi appartengono alla serie illustrante gli ""Episodi della vita della Madonna"", nella quale le scene sacre sono caratterizzate da ambientazioni architettoniche sontuose e da sfondi con paesaggi rigogliosi di impronta fiamminga. Le raffigurazioni sono inquadrate entro cornici decorative formate da trionfi di fiori e frutti, putti, figure allegoriche e scene di caccia. La serie è commissionata intorno al 1580 agli arazzieri fiamminghi Mattens dal gandinese Bartolomeo Castello, personaggio facoltoso e insignito di importanti cariche, in uno dei suoi numerosi viaggi nelle Fiandre. Sono eseguiti espressamente per essere appesi alle pareti del presbiterio della quattrocentesca chiesa di Santa Maria. L'ignoto autore dei cartoni del ciclo di arazzi gandinese si ispira probabilmente alla serie di incisioni ""Virginis Mariae vita"" di Adriaen Collaert.",,,,,,,,,,,,,,,,,24024,Gandino,BG,,Piazza Emancipazione 24024 BG,,,http://www.bellalombardia.regione.lombardia.it/LBL/medium/OA-BG140-00007-IMG-0000475318.jpg,,SIRBEC,,,
